Burada ve benzer pek çok yazıda Blockchain üzerine değişik girişimleri okuyoruz. Ancak dikkat ettiniz mi bilmiyorum, bu tip girişimlerin her biri genelde ayrı bir Blockchain kuruyorlar. Ve birbirleri ile pek bir bağlantıları yok. Zaten kullanıcıları çok sınırlı, hatta pek çoğunun sıfıra yakın. Yani bir okyanus üzerine kurulmuş ıssız adalar gibiler. Bu ne kadar sağlıklı?

#### Neden aralarında bir bağ olsun ki?

Peki bunları neden birleştirmek isteyelim, ya da istesinler? Belli başlı birkaç neden var. Bunlardan en önemlisi kullanıcı sayısını çoğaltmak tabii ki. Blockchain'lerin birbirleri ile bağlantıları olması, kullanıcılara pratik pek çok fayda getiriyor, bu da karşılığında kullanıcı adaptasyonunu artırıyor. 

#### Peki Blockchain'leri bağlamak ne demek? 

Temel olarak Blockchain'ler arasında bağlantı kurmak demek, onların birbirleri ile etkileşimde olmaları demek. Örnek? Örneğin bir Blockchain içinde yarattığınız bir varlığın bir başka Blockchain içinde de değeri olması. Ya da bir Blockchain içinde kullandığınız kendinize ait bilgilerin dilediğiniz bir kısmını rahatça başka bir Blockchain'ler içinde de kullanabilmeniz. 

#### Şu anda kullanılan başka alternatifler var mı?

Tam olarak bire bir olmasa da birçok girişim kendi Blockchain'ini kurmak yerine mevcut bir Blockchain altyapısını kullanıyor. Örneğin önceki bir [yazımızda bahsettiğimiz](/posts/genel/2018/04/06/sanat-icin-blockchain.html) Crypto Kitties yani Kripto Kedicikler aslında Ethereum üzerine kurulmuş bir oyun. Özellikle Ethereum değişik alanlarda kullanılabilecek (para dışında) bir altyapı oluşturduğu, özellikle de Akıllı Kontratlar konusunda üstüne kurulan uygulamalara esneklik getirdiği için en rağbet gören Blockchain. 

### Peki neden Ethereum üzerine dApps yazarsın, neden kendi Blockchain'ini kurarsın?

Ama Ethereum üzerine uygulama yazmanın hayatı kolaylaştırdığı kesin. Bir kere geniş bir ekosistemin içine giriyorsunuz. Yazılımcı bulmanız kolay, kullanıcılara ulaşmak kolay. Strateji derslerinde sık sık söz edilen Küme Etkisi (Cluster Effect) bir nevi - bütün Kuyumcuların bir çarşıda toplanması gibi.. 

Örneğin geçtiğimiz yazılardan birinde bahsettiğimiz DeFi hareketi, bu şekilde Ethereum üzerine kurulu finans alanında çalışan girişimilerin birbilerini kullanmasına dayanıyor. Biraz daha açarsak, bu alanın aslında birbirine rakip gibi görünen iki girişimi Dharma ve MakerDAO. Her ikisi de kişilere kredi hizmeti sağlıyor. Dharma bu hizmeti verirken MakerDAO'nun yarattığı DAI parasını kullanıyor örneğin. Nasıl yapabiliyor bunu. Temelinde her iki uygulamanın da Ethereum üzerinde olması var. Bir kullanıcı Dharma protokolünde MakerDAO'nun parasını kullanıp ETH (Ethereum'un parası) borçlanabiiiyor. Sonra da bu ETH ile gidip kendisine Crypto Kitty alabiliyor. 

Öte yandan Ethereum gibi bir Blockchain üzerine uygulama yazdığınızda normal olarak pekçok alanda özgürlüğünüzden feragat ediyorsunuz. Altyapınızın gelişiminde Ethereum'un hızına uyum sağlamak zorundasınız. Onun getirdiği yazılım dilleri içinde gelişim yapmalısınız. Onun güvenlik protokollerini kullanmak zorundasınız. Kendinize ait gelişimini ve işleyişini yönetileceğiniz bir Blockchain olmuyor- Ethereum'a bağlısınız.  Ve yine aynı şekilde iletişimde olup birlikte hareket edebileceğiniz girişimlerin de yine Ethereum altyapısını kullanması gerekiyor. Bir başka yapıyı (örneğin Tezos ya da Stellar) kullanan bir yapı ile iletişiminiz benzer şekilde kapalı. 

Peki o zaman bir orta yol bulunamaz mı? Hem her türlü hakkına sahip olduğum bir Blockchain'im olsun, hem de diğer Blockchain'ler ile rahatça iletişimde olayım? İşte son birkaç yıldır perde arkasından çalışmasını sürdüren ve bu günlerde görücüye çıkan Interoperatibility konusunun iki lideri Polkadot ve Cosmos Network'e geldi sıra. 

### Bir de Binance yeni bir Blockchain başlatmış, o nedir?
Binance şu an dünyada kullanılan en büyük KriptoPara borsalarından biri. Kurucusu kısaca CZ olarak bilinen bir Çinli. Ülkemizde de çok popüler olan Binance, geçtiğimiz günlerde KriptoPara yanında Binance Chain diye yeni bir Blockchain başlattı. Projenin amacı aslında Ethereum'a yakın. Yeni girişimler için bir altyapı olmayı hedefliyor Binance Chain. Girişimcilere "gelin projenizi Binance Chain üzerinde geliştirin, ya da mevcut geliştirdiğinizi projenizi buraya taşıyın" diyor. Girişimlere önerdiği en büyük avantaj, para yani yatırıma yakınlık. Ciddi bir işlem hacminin döndüğü borsasında, yatırımcılara kendi altyapısı altında kurulmuş girişimlerde erken yatırım fırsatı verdiği gibi, bu girişimlerin de hızlı bir şekilde paraya ulaşmasını sağlamaya çalışıyor. Binance'ın böyle bir hizmeti sadece girişimcilere iyilik olsun diye sunmuyor tabii. 

Kendisi açısından baktığımızda, hem Binance Chain altında çalışan kendi parası BnB(???)'nin kullanımı artırmak hedefi var. Bunun dışında geçmişte çok hızlı bir şekilde büyümüş olan Binance artık yavaş yavaş sıkışmaya başlıyor. Zira üzerinde artan bir baskı var otoriteler tarafından: müşterileri konusunda çok daha seçici davranmasını ve özellikle karapara konusunda ciddi önlemler alması isteniyor. Geçmişte sadece KriptoPara üzerinden işlem yapardı Binance, herhangi bir şekilde ABD Doları, Euro gibi fiat paralarla iş yamadı. Bu sayede otoritelerin gözünden uzak kalmayı becerdi ancak artık mızrak çuvala sığmıyor. 

İşte Binance bundan sonraki adım olarak kendisine Adem-i Merkezi bir KriptoPara borsası (Decentralized Exchange-DEX) olmayı hedefliyor. Ancak bu sayede bir merkezi olmayacak. Merkezi olduğunda o merkezin bulunduğu ülkenin kanun ve kurallarına tabi olacaktı - şimdi herhangi bir ülkede olmadığı için tabii olacağı bir ülke de olmayacak. 

Neyse, Binance Chain aslında bir nevi Ethereum'a rakip oluyor bu anlamda. Girişimler kendi yarattığı Binance Chain üzerine geliştirme yapsınlar, kendi yatırımcılarından yatırım alsınlar, ve çıkardıkları paralar kendisine ait DEX'de işlem görsün istiyor. 

Kısa vadede başarılı olabilecek bir strateji. Girişim olarak kendinizi büyütmek için hızlı para bulmak çok önemli. Binance bunu sağlıyor. Şu anda aslında pek çok DEX var kurulmuş olan (çoğunluğu Ethereum altyapısını kullanan) ancak en büyük sorunları yatırımcılar için yeterince likidite sağlayamıyor olmaları. Binance şu an merkezi olan devasa likiditesini buraya taşıdığında önemli bir DEX olacak - orası da kesin. Kaldı ki KriptoPara borsalarının merkezi yapılar olmaları ve bu nedenle güvenlik anlamında risk taşımaları onlara yapılan en büyük eleştiri. Binance bu eleştirilere de karşılık getirecek bir çözüm öneriyor. 

Uzun vadede bu ne kadar başarılı bir strateji tam emin olmak zor. Binance Chain üzerine kurulu girişimleri ne kadar kısıtlayıcı olacak, girişimler Token Migration denen bu Binance Chain'e göçün tam tersini yapma olanağına sahip olacaklar mı kestirmek güç. Ayrıca, girişimler yatırımcılar ile buluşurken Binance ne kadar etkin olacak, ne kadar tarafsız davranacak, bunlar da soru işareti. Aracısız bir yapı için Blockchain kurup ondan sonra Binance gibi bir devi aracı almak ne kadar sağlıklı, girişimcilerin bir değil iki kez düşünmesi gereken bir açmaz. 

### Interoperability ne?
Interoperability işte bu Ethereum ya da Binance Chain'in yaptığını bir parça daha genişleten bir kavram aslında. Nasıl Ethereum, kendi üzerine kurulan girişimler (dApps) arasında iletişim sağlıyor ancak başka silolara iletişim konusunda sıkıntı yaşanıyor ise, Interoperability sağlayan girişimler aslında bir nevi bunu da aşacak bir çözüm bulmaya çalışıyorlar. Yani, Ethereum üzerine kurulu bir girişimin, başka bir siloda kurulu (örneğin Tezos) başka bir girişim ile iletişimde olmasını sağlıyor. Ya da bir sistemi kullanan bir kullanıcının başka bir sisteme de angaje olabilmesine olanak veriyorlar. 

### Ne tip girişimler var?
Interoperability alanında çalışan ve ilerleme sağlamış iki tane girişim bulunmakta. Polkadot ve Cosmos Network. Gelin kısaca neler yaptıklarına ne ile uğraştıklarına bakalım:

#### Polkadot

Polkadot W3Foundation'ın bir projesi. 

#### Cosmos Network

2014 yılında kurulan Cosmos Network, bu alanda çalışan Tendermint'in bir projesi. 


### Bireysel kullanıcılar için ne ifade ediyor bu?
En basit ifadesiyle kullanıcı rahatlığı. Projeler arasında bilgi paylaşımı olması, kullanıcıların kendilerine ait bilgilerinin (kullanıcının izin verdiği kadarının) değişik projelerde kullanılabilmesi anlamına geliyor. Bunu sadece bilginin paylaşılması anlamında düşünmeyin, teyid fonksiyonu olarak da düşünün. 18 yaşından büyük olduğunuz, finansal olarak kabul edilebilir durumda olduğunuz gibi pek çok özelliği. Bilgilerinizi ayrı ayrı projelere tekrar tekrar vermek yerine, bir projeden alacağınız yeterlilik "belgesini" içeriğindeki detayları paylaşmadan diğer projelerde kullanabilmek gibi. 



### Girişimler için ne ifade ediyor?
Girişimciler için bir ekosistemde olmanın getirdiği pekçok rahatlık. En önemlilerinden biri, bir Blockhain kurduğunuzda bu Blockchain'in güvenliğini uzlaşma mekanizmalarını da kullanarak bağımsız teyid ediciler ile sağlıyorsunuz (Bitcoin sistemindeki madenciler gibi) Bu teyid edici makinelerin sizin sisteminizde olması ve sisteminizin güvenliğini sağlaması için onlara bir ödül vermeniz gerek. Ayrıca sizin gibi başka pek çok proje de bu makinelerin peşinde. Interoperability içinde yer alırsanız (örneğin Polkadot) makine bulmak için uğraşmıyor ve ortada bulunan bir havuzdan dilediğiniz gibi yararlanıyorsunuz (ücreti mukabilinde). 

Tabii burada şuna da bakmak lazım. Kimi girişimciler için projenin güvenliği hayati önem taşırken, kimileri için o kadar da önemli olmayabiliyor. Normalde bir KriptoPara'dan bahsediyor olsak, sistemin güvenliğinin tehlikeye girmesi o KriptoPara'nın değerini sıfıra indirebilir. Dolayısıyla bu KriptoPara güvenlik için her tür fedakarlığı yapabilir. Bir de Crypto Kitty'leri düşünün. Yani güvenlik iyi güzel de değer taşıyan bir KriptoPara kadar değil. Ama Crypto Kitty'ler de Ethereum ağı üzerinde bu KriptoPara da. Ethereum kendisini süper güvenli yapmak zorunda ve bunun için de ciddi bir maliyeti var. Crypto Kitty sırf Ethereum ağında olduğu için aslında gereksiz yere fazladan bu masrafa katlanmak zorunda. 

Halbuk Interoperability sağlayan bir ağ üzerinde olsa bu alanda güvenlik için gerektiği kadar kullanıp çok daha ekonomik bir şekilde sürecini yönetebilir. 

Teknik olarak bakış - Polkadot ve Cosmos

