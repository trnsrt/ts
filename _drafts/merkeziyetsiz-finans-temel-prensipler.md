Merkeziyetsiz Finans (ya da kısaca DeFi diyelim) yazılarımızın ilk aşamada ağırlığını oluşturacak demiştik. Bu alanda pek çok gelişme aynı anda oluyor. Her ne kadar henüz çok küçük olsalar da, toprağa attığınız tohumların yavaş yavaş uçlarını göstermesi gibi, irili ufaklı ama finansın her alanında hemen hemen her gün yeni bir girişim ile karşılaşıyoruz.

Yavaş yavaş DeFi hareketinin oyuncularına değineceğiz. Ancak öncelikle isterseniz gelin bu hareketin temel prensipleri neler ona bakalım.. Bir de ağırlıklı finansın hangi alt alanlarında hareket var onları değinelim. 

Önceki [yazımızda] DeFi hareketinin nereden çıktığını, mevcut finans sisteminin nerelerde sıkıntı yaşadığına bakmıştık hep birlikte. 

Hatırlamak gerekirse, DeFi projelerinin ana amacının kullanıcılara dünyanın neresinde olurlarsa olsunlar herhangi bir aracıya ihtiyaç duymadan kişiler arası kredi alma (ya da verme), sigortalama, ya da dijital varlıklara yatırım yapma imkanı vermesi olduğundan bahsetmiştik. 

Bunu yaparken Blokzincir kullanılıyor - merkezi bir koruyucu olmayan sistemin ve dijital varlıkların güvenliği blokzincir tarafından sağlanıyor. Peki neler var blokzincirde bunu yapmamıza olanak veren? Kısaca altyapıyı sağlayan bir protokol, istediğimizi yapmamıza olan olanak verek blokzincir üzerine kurulmuş yazılımlar (dApps da deniyor bunlara), bize ait dijital varlıklarımız, yaptığımız işlemin otomatik gerçekleşmesini sağlayan akıllı kontratlar. 

İşte mevcut sistemin yerine temelden çok daha farklı bir sistem kurmak isteyen DeFi hareketinin en azından bir kısım oyuncusunun hemfikir olduğu bir takım özellikler var.. Bunları dört ana başlık altında toplanıyor: 

1. **Birlikte çalışılabilirlik**: Bütün ekosistem oyuncularının sistemlerinin karşılıklı kullanılabilir olması. Böylece geçmişteki gibi silolar olmayacak, kullancılar bir sistemden diğerine rahatça geçebilecekler.
2. **Açık kaynak kullanımı**: Birlikte çalışabilirliğin olabilmesi için girişimlerin daha kuruluş sırasında birbirlerini inceleyerek ileri aşamalarda beraberce nasıl çalışabilecekleri ile ilgili ortak bir bilinç oluşturması gerek. Girişimler arasında bilgi akışını şeffaf yapmanın en rahat yolu, açık blokzincir teknolojisinin temelinde de bulunan açık kaynak kullanımı. Açık kaynak kullanımı ne demek diye soracak olursanız - bu apayrı bir yazı konusu olur. Bir cümlede, tüm projelerin arkasındaki yazılımların tamamen herkesin görebileceği açık bir şekilde tutulması demek. Yani eskinin lisans, telif hakki, tescilli marka gibi her tür alışkanlığının rafa kaldırılması bir anlamda.
3. **Ulaşılabilirlik ve finansal kapsayıcılık**: İnternet bağlantısı olan herkesin ulaşabileceği bir finansal sistem hayali. Aynı şekilde “değer”in (ya da bir varlığın) kişinin coğrafi konumundan bağımsız olarak dünyada serbestçe dolaşabilmesi.
4. **Finansal şeffaflık**: Finansal hizmetlerin şeffaf olmayan silolarda tutulması yerine kişilerin mahremiyeti saklı tutmak kaydıyla tüm piyasa bilgisinin tüm katılımcılara açık olduğu bir sistem.

Peki hangi finansın hangi alanlarında aktif DeFi hareketi oyuncuları?.. 

Kısacası her alanda. Tabii kimileri daha gelişmiş kimileri henüz yolun başında. Sektör gelişme aşamasında olduğu için her kaynak ayrı bir sınıflama yapıyor. Buyurun benim sınıflamama: 

Borç alma ya da verme: Şu ana kadar en gelişmiş alan denebilir. DeFi alanındaki paranın en çok plase edildiği kategori. Borç almayı basitçe bireylerin ellerindeki kripto paraları teminat göstererek kendilerine kredi sağlaması olarak adlandırabiliriz. Borç verme de benzer şekilde paranızı bir bankaya yatırmak yerine bu alandaki bir merkeziyetsiz oyuncuya emanet ederek faiz kazanma.. Bu alandaki en büyük oyuncu olan MakerDAO'ya bir sonraki yazımızda bakacağız.

Borsa ve Pazaryerleri: Analog dünyadan kripto dünyasına geçerken en büyük sıkıntı ara noktaların (örneğin kripto borsaları) hep merkezi yapılar olmaları. İşte kısaca pazaryerleri olarak adlandırdığım bu kategoride, gerek kripto para, gerekse her tür dijital varlığın ve türevlerinin alınıp, satılabildiği ya da borçlanabildiği merkezi olmayan piyasalar. Keza bu piyasaların alıp yürüyebilmesi için gerekli olan likiditeyi sağlayan girişimler. Derya deniz bir alan burası. Kendi içinde bile onlarca kategori var. Türev piyasa dediğimizde zaten işin takibi bile zorlaşıyor açıkcası. 

Yatırım hizmetleri: Yatırım, Emanet hesapları (cüzdanlar), KYC, 

Kullanımı kolaylaştıran araçlar: Emanet hesapları, Cüzdanlar, Arayüzler, KYC hizmetleri, 

Ödemeler: 


Sigorta: 

Tahmin piyasaları: 

Altyapı: 




