Bugün sizlere geçtiğimiz aylarda ilk çıktığında büyük sükse yapan, sonrasında kripto dünyasındaki pek çok proje gibi modası geçmiş görünen bir projeden bahsedelim. 

Madem modası geçti neden zaman ayırıp bakalım? Çünkü kripto dünyası pek çok farklı değişkeni bir arada barındırdığı için, bu değişkenlerin her biri ile oynarak pek çok farklı deney yapabilirsiniz. Çıkan her proje bir derde deva olabildiği gibi, beraberinde başka sorunlar getirebiliyor, ya da yeni ihtiyaçlar ortaya çıkabiliyor. Ama neyse ki konumuz teknoloji ve özellikle yazılım kullanarak bu alandaki sorunlara karşı yeni çözümler getirmek mümkün. 

Kripto dünyasında bugüne kadar kendini kanıtlama anlamında en ileriye gitmiş proje Bitcoin. On yılı aşkın bir süredir tıkır tıkır çalışıyor. Durdurmayı ya da sekteye uğratmayı başaran olmadı. Sıkıntıları yok mu var tabii. Bunları çözebilmek için pek çok klonu da çıktı. Yaklaşık xxxx kadar. Aslında bunda şaşıracak bir durum da yok, zira açık kaynak bir uygulama olduğunuzda isteyen herkes oturup bir klonunu yaratabilir. Çok basit. Asıl zor olan, sisteminize inanmış bir topluluk yaratabilmek. İşte en başarılı Bitcoin klonunun bile (ki muhtemelen Bitcoin Cash'dir bu) en sıkıntı yaşadığı konu hep bu oldu. 

### Nedir Bitcoin'in sıkıntıları peki? 

Bitcoin ile ilgili pek çok sıkıntı sayabiliriz aslında - kişiden kişiye de değişir bu sıkıntıların neler olduğu konusu. Teknolojik olarak yavaş evrilmesi (ki bunu bir sorun değil "gerekli bir özellik" olduğunu savunanlar da var), basitliği nedeniyle üzerine kurulacak yeni yapılara çok uygun olmaması bu şikayetlerin başında geliyor. Bunun en önemli örneklerinden biri her ne kadar Bitcoin'in tanıtım dokümanı (white paper) başlığının "[Bitcoin - Eşten-eşe Elektronik Nakit Sistemi](https://bitcoin.org/bitcoin.pdf)" olmasına rağmen kişiden kişiye ödemelerde çok da yaygınlık kazanamamış olması. İşte bu nedenle Bitcoin savunucularının son yıllardaki argümanlar daha çok onun bir Dijital Altın olduğu ve ödeme işlemlerinden ziyade değer saklama aracı olarak görülmesi gerektiğine evrilmiş durumda. 

Bitcoin klonları da genellikle bu ödeme özelliği perspektifinden rekabet etmeye çalışırlar. Ödeme konusunda Bitcoin'in neden yaygınlaşmadığına ilişkin teşhis ve tedavi yöntemleri de aslında bu klonların kendilerini farklılaştırma stratejilerinde ortaya çıkıyor. Her 10 dakikada bir uzlaşma yapmak yerine 2.5 dakikada bir yapmak, böylece işlemlerin teyidini hızlandırmak bunlardan biri. Keza uzlaşma yapılan blok büyüklüğünü artırmak böylece yoğun işlem zamanlarında blokların dolmasında ötürü oluşacak gecikmeleri önlemek bunlardan bir diğeri. Bitcoin üzerine kurulu ikinci seviye çözümler ile blok zincirini daha az kullanarak maliyetleri azaltmak ve ufak ödemeler (örneğin kahve almak gibi) için kullanışlı hâle getirmek de bir başka çözüm olarak önümüzde. 

Bunlar işin teknoloji yönünden getirilmeye çalışılan yenilikler. Bitcoin'in genel olarak gündelik hayatımıza girememesinin en önemli nedenlerinden biri aslında fiyat olarak çok dalgalı olması. Bu dalgalanmalar kayıp ve kazanç anlamında riskleri de beraberinde getirdiği için alışveriş aracı olarak kullanılmasında ciddi sorunlar yaratıyor. 

Bu dalgalanma sorununu çözmek için itibari paralara bağlanmış olan stabil paralar çıktı ve büyük ilgi gördü. Ancak bu paraları çıkaranların ağırlıklı bir kısmının merkezi yapılar olması, ödemeler konusunda sorun çözülse bile bu sefer de bu yapılardan dolayı ortaya yeni sorunlar çıkardı. Tether'in yapılmış işlemleri geçersiz hale getirebilme gücü (ki yakın zamanda gerçekleşen Kucoin hack'inde bunu yaptılar) kripto dünyasının en büyük faydası olan "dijital varlığa tamamıyle sahip olma" özelliğinin delik deşik hâle geldiğinin en önemli göstergesi aslında. 

İşte bu nedenle, Bitcoin benzeri bağımsız ve sansürsüz ama öte yandan fiyat volatilitesi daha düşük kripto paralara bir ihtiyaç var gibi görünüyor. Bu alanda ortaya çıkan yeni deneylerden bir tanesi de Ampleforth. 

### Nedir Ampleforth?

Ampleforth, makro ekonomik olarak bir deney aslında. Özü şuna dayanıyor. Bitcoin benzeri sınırlı arza sahip paraların teori olarak güzel. Ancak talebin sürekli olarak değişmesi sabit arz ile birleştiği zaman ortaya son derece oynak bir para çıkıyor. Kısıtlı arz uzun vadede fiyat artışını şimdiye kadar getirdi ancak kısa vadelerdeki bu oynaklık sinirleri zorlayacak seviyede. İşte Ampleforth, bu oynaklığı önlemek adına, talepte meydana gelebilecek değişimlerin fiyata radikal etki etmesinin önüne geçmek yani paranın değerini dengelemek için arzında esnek bir biçimde değişirilmesi prensibine dayanıyor. Hem de ne değiştirmek! Gelin biraz daha açalım bunu: 

xxxxxxxx


### Nasıl çalışıyor Ampleforth?

Ampleforth'un arzı değiştirdiğinden bahsetmiştik. Ancak bu arzı değiştirmek yalnızca yeni olarak piyasaya sürülecek olan paralara yönelik değil. Akıllı kontratlar marifetiyle, sizin elinizde olan paranın miktarını da değiştiriyorlar!

Ampleforth'da amaç paranın değerini belli bir seviyede tutmak. Seviye derken kastedilen, değerini belli bir hedefin %5 altı ya da üstündeki bir bantta hareket ediyor olması. Eğer değer bu bandın dışına çıkarsa o zaman Akıllı Kontrat devreye giriyor. Peki ne yapıyor bu kontrat? Diyelim değer bir anda arttı ve 1 dolar olan Ampleforth 2 dolara seviyesine geldi. Sizin elinizde 10 AMPL var ise bu paraların değeri de 10 ABD Dolarından 20 ABD Dolarına çıktı. Sistem sizin elinizde olan AMPL miktarını bir anda iki katına çıkarıyor. Dikkat edin, elinizdeki parayı almıyor, tam tersine artırıyor. Burada umulan, arzın bir anda iki katına çıkması ile birlikte değerin tekrar 1 dolar seviyesine düşmesi ve sizin elinizde yine 20 ABD Doları değer olması. Yani fiyat artışının varlığınızdaki değer artışı etkisi korunurken paranın değerinin aynı seviyede kalması. İlginç değil mi?

Tabii yukarıdaki senaryodaki kritik nokta arzın iki katına çıkması durumunda paranın değerinin yarıya düşeceği argümanı. Teorik olarak öyle olmalı, ancak pratikte öyle mi?... 

Bir de madalyonun öbür yüzü var. Eğer bir olay oldu da AMPL değeri 50 cent'e indi ise o zaman elinizdeki 10 AMPL'nin yarısı "uçuyor" ve sizde 5 AMPL kalıyor. Beklenen fiyatın bir anda 1 ABD Doları seviyesine çıkarak varlığınızın değerinin 5 ABD Doları kalması. Ama böyle bir senaryoda eğer fiyat 1 ABD Doları'na çıkmaz ise, varlığınız 10 ABD Doları'ndan 5 ABD Dolarına inmiyor, 2.5 ABD Dolarına iniyor.

TEORİK PRATİK ÖRNEKLER, BAŞKA BENZER SENARYOLAR, TRADER'LARIN ETKİSİ, FİYATIN NASIL ÇIKACAĞINI NASIL ENSURE EDECEKSİNİZ?

xxxxxxxxxx

Ampleforth'un arzı ile oynamak suretiyle üçlü aşamalı bir vizyonu var aslında: 

İlk aşama kısa vadede arz konusundaki bu değişiklik sayesinde portföyünde kripto varlık tutanlara risklerini dağıtmaya yardımcı olmak. Çıkış noktaları şu: Bitcoin piyasanın ağır ağabeyi olarak büyük bir ağırlığa sahip. Dolayısıyla piyasadaki bütün kripto paralar ağırlıklı olarak Bitcoin ile ortak hareket ediyorlar. Yani, Bitcoin artarsa artıyorlar, azalırsa azalıyorlar (genellikle bu artış ve azalışları daha uç noktalarda yaşıyorlar). Ampleforth yaratıcıları, paralarının ilk çıkış aşamasında öyle hemen stabil bir hâle gelmesini beklemiyorlar. Bunun yerine yarattıkları strateji sayesinde AMPL değerindeki değişimlerin diğer bütün kripto paralardan farklı şekilde yol alacağının bunun da poftföy yöneticilerine riski çeşitlendirerek azaltmak konusunda bir opsiyon sunacağını düşünüyorlar. 

İkinci aşamada ise AMPL fiyatındaki başta yaşanan volatilitenin zaman geçtikçe azalması sonrası AMPL'nin artık bir rezerv para olarak kullanılabilmesini yaygınlaşması var. AMPL özünde Tether ya da DAI gibi itibari bir paraya bağlı bir para değil - Bitcoin benzeri kıymeti kendinden menkul ve bağımsız, sansürlenemez bir para. Bir yandan da itibari paraların merkez bankalarının hadsiz hudutsuz para basmalarından dolayı ciddi değer kaybetmeleri ve rezerv para fonksiyonlarının ortadan kalkmasını bekleyenler var. Dolayısıyla, rezerv para olarak sansüre uğramayacak tam anlamıyla kullanıcıların sahip olabileceği değeri büyük dalgalanmalar göstermeyen bir rezerv para olma hedefleri var. [REZERV PARA TANIMINI BİRAZ DAHA ANLATMAK LAZIM]

Üçüncü aşamada ise kullanımın yaygınlaşması ve arzın artması ile birlikte artık geniş kitleler tarafından ödemeler için kullanılabilecek güvenli, bağımsız bir para olma hedefi var. Yani aslında bir nevi Satoshi'nin Bitcoin'e başlangıçta koyduğu vizyona ulaşmak. 
