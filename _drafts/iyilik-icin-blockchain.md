---
layout: post
title:  "İyilik için Blockchain"
date:   2018-03-29 14:25:15 +0300
categories: Genel
---

Bundan önceki yazılarımızda, dijital dünyada gelişen teknolojilere kısaca bir göz atmıştık: 

- Dijital dünyadaki gelişimlerin tarihçesine "[Geceleri Uykunuzu Ne Kaçırıyor?](http://ademimerkezi.com/genel/2018/03/01/Geceleri-uykunuzu-ne-kaciriyor.html)", bu gelişmelerin altyapısını oluşturan Blockchain teknolojisine "[Sahi nedir bu Blockchain Allah aşkına](http://ademimerkezi.com/genel/2018/03/02/Sahi-nedir-bu-blockchain-allah-askina.html)" yazılarında 
- Blockchain teknolojisinin ilk kullanıldığı dijital varlık olan Bitcoin'in ne olduğuna "[Bitcoin ne tam olarak?](http://ademimerkezi.com/genel/2018/03/13/Bitcoin-ne-tam-olarak.html)", değeri ile ilgili spekülasyonlara "[Bitcoin bir Balon mu yoksa?](http://ademimerkezi.com/genel/2018/03/05/Butun-bunlar-bir-balon-mu.html)" , nasıl olur da para gibi kabul gördüğüne "[Bitcoin para mı gerçekten?](http://ademimerkezi.com/genel/2018/03/22/Bitcoin-para-mi-gercekten.html)" yazılarında bakmıştık. 

Şimdiye kadar yazdıklarımızı tek bir cümle ile özetlemek gerekirse, **eski dünyada aracıların tarafından yürütülen her işlem ve bu işlemlerin olmazsa olmazı "güven" ihtiyacı, şifreleme teknolojisi sayesinde aracılardan makinelere geçiyor**. 

Bu dalga en çok da aracılara (ve güvene) en çok ihtiyaç duyulan finans kesiminin aktörlerini etkileyecek. Ama konu sadece finans sektörü ile sınırlı değil. Aracıların olduğu her sektörü ilgilendiriyor. Kısacası HBO talk show yapımcısı John Oliver'in bahsettiği "[para hakkında bilmediğiniz herşeyin, bilgisayar hakkında bilmediğiniz herşey ile biraraya gelmesi](https://youtu.be/g6iDZspbRMg)" nin ötesinde de hayatımıza etkileri var. (25 dakikalık bu videoyu izlemenizi hararetle tavsiye ederim - hem eğlenecek hem de KriptoParalar ile ilgili şaşırtıcı derecede bilgi sahibi olacaksınız.) 

<iframe width="560" height="315" src="https://www.youtube.com/embed/g6iDZspbRMg" frameborder="0" allow="autoplay; encrypted-media" allowfullscreen></iframe>


Bu yazımızda, finansın soğuk ve rakam dolu dünyasından biraz uzaklaşarak, Blockchain'in dünyayı daha güzelleştirecek hayır ve yardım işleri için nasıl kullanıldığına bakalım dilerseniz. 

Birleşmiş Milletler Dünya Gıda Programı (WFP) geçtiğimiz yıl Mayıs ayında Ürdün'de yeni bir program başlatır. Azrak Göçmen Kampı'nda bulunan mültecilere o bölgede bulunan bir marketten alışveriş yapmaları için kuponlar dağıtır. WFP, bu kuponları halihazırda kullandığı biyometric tanımlama teknolojisinin içine Blockchain'i entegre eder, dolayısıyla mülteciler süpermarkette retina okuyucuya bakarak bu kuponlaır kullanırlar. Bu sayede, mültecilerin bütün işlemleri sorunsuz bir şekilde Blockchain üzerinde tutularak, hem bürokrasi ve kağıt masrafından hem de bankalara verilen komisyonlardan tasarruf sağlanır. Proje o kadar başarılı olur ki, WFP projeyi tüm Ürdün'e yayarak, [ayda 100,000 ABD Doları tasarruf sağlamayı planlamakta](https://www.wired.com/story/refugees-but-on-the-blockchain/).. 

Blockchain konusundaki iyimserler, bu sayede, mültecilerin işlemlerinin kayıt altına alınması sayesinde insanların bir kredi geçmişi oluşturulabileceğini ve bu sayede yeni yerleştikleri ülkelerde finans sistemine girişlerinde kolaylık sağlanabileceğini düşünüyorlar. 

Benzer şekilde dünya gelişmekte olan ülkelere yapılan yardımların [%30'u heba oluyor](https://www.cgdev.org/blog/how-much-aid-really-lost-corruption), ihtiyaç sahiplerine ulaşamıyor. Neden? Aracılara ödenen paralar ve yolsuzluk. Irlanda Kızılhaç'ı bu nedenle Lübnan'da mültecilere gönderdiği kuponların yine Blockchain teknolojisi ile takip eder böyle [hangi ürünlerde kullanıldığını anlık olarak görme imkanına görür](https://medium.com/@DemandASME/as-they-say-follow-the-money-462f00ac16bd). Bu onlar için de bir aydınlama olur, zira normalde nakdi olmayan yardımlar genelde gida maddeleri ile sınırlı olurken, burada ailelerin genelde temizlik malzemesi satın aldığını farkederler. Ayrıca, kurum bu sistem sayesinde bağışçılarına yaptıkları bağışların hangi alanlarda kullanıldığını da takip etme olanağı verir. Verdiğiniz yardımın insanların hayatına dokunduğunu görmenin alacağınız manevi tatimini artırmanın yanında, sonraki yapacağınız bağışlar için de ciddi bir motivasyon olacağını söylemek doğru olur sanırım. 





