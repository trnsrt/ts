En sık sorulan sorulardandır: "Bitcoin de çok enerji sarfediyor imiş, elle tutulmayan, gözle görünmeyen bir 'şey' için yazık değil mi?". Gerçekten öyle mi, ne kadar enerji kullanıyor? Her enerji bir midir? Gelin (Dan Held'in şu harika [yazısını](https://blog.picks.co/pow-is-efficient-aa3d442754d3) baz alarak) kısaca bakalım. 


### Enerjiyi tam olarak tanımlasak önce?

Fransız matematikçi [Gaspard-Gustave de Coriolis](https://en.0wikipedia.org/wiki/Gaspard-Gustave_de_Coriolis) ilk olarak enerjinin aslında 'yapılan iş' demek olduğu şeklinde bir tanım ortaya atmış. 

İnsanlığın ilk çağlarında her tür iş sadece insanların fiziksel gücü ile yapılıyordu. O işini yapılmasını sağlayan güç ise insanların yediği yiyecek idi. Sonrasında ateşin bulunması enerji kaynaklarını artırdı. Zira artık sadece yediklerimizden değil odunu yakarak da ısınabilir hale geldik. Yabani hayvanları evcilleştirmemiz ve işgücü olarak kullanmamız hem enerji kullanımını hem de verimliliğimizi ve zenginliğimizi artırdı: çünkü hayvanların çalışmak için ihtiyaçları olan bu enerjiyi sağlayabilmek için insanlar yeni yiyecek kaynakları bulmak zorunda kaldılar. 

Son birkaç yüzyıldır ise icat ettiğimiz yeni makineler sayesinde verimliliğimiz hayl edemeyeceğimiz oranda arttı. Bu makineler işleyebilmek için önce rüzgar ve su, sonrasında kömür ve doğalgaz gibi daha ucuz, şimdilerde ise nükleer ve füzyon enerjiler kullandılar. Yani bu makineler kullandıkları bu enerjiyi 'iş'e çevirdiler. 

Kaba bir genelleme ile serbest bir ekonomide üretilen her işin maliyeti, aslında bir anlamda o iş için sarf edilen enerjinin fiyatına göre ucuzladı ya da pahalandı. Tabii serbest ekonominin en temel özelliği olan maliyetleri minimize etmek prensibine uygun olarak bir iş en ucuz hangi enerji ile üretilebiliyor ise tüketim o enerjiye kaydı. 

Yukarıdaki benzetmeden yola çıkarsak, para da özünde yapılan iş ya da servisin bir karşılığı olarak aslında bu iş için sarfedilen enerjinin saklandığı bir araç, bir nevi enerji deposu!. 

İlginçtir, Thomas Edison, Henry Ford gibi mucitler geçtiğimiz yüzyılın başlarında altın ya da doları "energy dollar" gibi yeni bir para cinsi ile değiştirmeyi düşünmüşler. Enerjiyi para birimi olarak düşünmek aslında parayı para yapan özelliklerin çoğuna uyuyor (ki bu özelliklere [şu yazımızda](https://ademimerkezi.com/genel/2018/03/22/Bitcoin-para-mi-gercekten.html) değinmiştik), örneğin ölçülebilir olması, parçalara ayrılabilmesi, her bir parçanın diğerine eşit olması gibi. Ancak iki özellik hariç! O da rahatça taşınabilmek ve bir kenarda değerini kaybetmeden uzunca süre tutulabilmek. İşte bu nedenle enerjiyi para olarak kullanmak mümkün olmuyor. Ama bu enerjinin sayesinde yaratılan ürün ve hizmetin değerini para olarak tutabiliyoruz. 

### Bitcoin neden enerji harcıyor?

Gelelim Bitcoin'e. Daha önce [bahsetmiştik](https://ademimerkezi.com/genel/2018/11/01/Bitcoin-uzlasmasi-proof-of-work.html), Satoshi Nakamoto aslında birbirinden bağımsız makinelerin uyumlu çalışması için Proof-of-Work (PoW) diye bir sistem kullandı. 

Orijinalinde 1993 yılında yaratılan PoW, bir sunucuya istekte bulunan makinelerin bu isteklerini yaparken efor sarfetmesi ister. Eğer bir efor sarfedilmez ise, o zaman makine sunucuya binlerce istekte bulunarak onu boğar. Aynı email sisteminde bir adresten maliyetsizce binlerce, milyonlarca adrese email atılması gibi. Email için böyle bir sistem geliştirilmediği için spam'a maruz kalıyoruz, çünkü spam atan makinenin herhangi bir enerji kaybı yok. 

Özünde PoW ile Satoshi'nin yaptığı, insanların kendi aralarında uzlaşabilmek için bireysel olarak oy kullanmak yoluyla kurdukları yönetim sistemini, makinelere uyarlamak oldu. Makineler bu sistemde oy kullanabilmek için enerji harcamak zorundalar (ki önüne gelen sisteme girip sistemi spam yağmuruna tutmasın). Makineler neden oy kullanıyorlar? Gönüllü ya da hayrına değil tabii. Kendilerine bir havuç verildiği için. O havuç da, her 10 dakikada bir işlemlerin toplandığı balyanın ağzını bağlamak için kendilerine verilen bir piyango bileti. Ödül ise şu an için 12.5 Bitoin. Ama bu piyango biletini aldıktan sonra piyangoya katılabilmek için bir bulmaca çözüyorlar. Bu bulmacayı çözebilmek için ise enerji harcamak zorundalar. 

Bu neden önemli? Şu yüzden: Enerji harcamak özünde, fiziksel dünya için 'dijital dünyada gerçekten bir efor sarfedildiğini' en yalın ve adil olarak anlama/doğrulama yolu. Bu anlamda Bitcoin enerjiden üretilen bir süper emtia. PoW de bu emtiayı yaratan yani elektriği dijital altına çeviren araç. 

Bitcoin'in tutulduğu defter ancak ve ancak tutulması maliyetli olduğu sürece (yani tutulması için enerji harcandığı sürece) değiştirilemez olur. Eğer maliyet taşımasa (efor gerektirmese) binlerce makineyi sisteme sokup sistemi ele geçirir ve istediğiniz yaparsınız. Dolayısıyla enerji harcamak aslında Bitcoin sisteminin bir hatası değil, bilerek konulmuş bir özelliği. 

### Bitcoin ne kadar enerji harcıyor?

Bitcoin üretimi için şu anda yıllık yaklaşık 2.5 Milyar ABD Doları değerinde [enerji harcanıyor](https://docs.google.com/spreadsheets/d/e/2PACX-1vTL1a6Nn0RPgNRAruJh1tkgdntFP3D9LXkaHbyegXONaaOU5agCc2DwN42ppAHk57NnC3vhEuWESEZ7/pubhtml?gid=108252637&single=true). (Ağustos ayında bu rakam 4.5 milyar ABD Doları idi). Çok mu? Karşılaştırma yaparsak Altın çıkarmak için harcanan rakam yaklaşık olarak 105 Milyar ABD Doları. Ya da bankacılık sisteminin toplamda yıllık 63 Milyar ABD Doları elektrik enerjisi harcadığı tahmin ediliyor ([pdf](https://drive.google.com/file/d/1TIma781rLFjr-dqeJmL2KN06OpoRkSsj/view)). 

### Her harcanan enerji bir midir?


### Ne işe yarıyor bu harcama?


### Gelecekte ne olacak peki, daha da mı artacak?


