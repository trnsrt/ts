Merkeziyetsiz Finans (DeFi) hareketinin en önemli özelliklerinden birinin bireylerin ya da kurumların her tür ihtiyacına teknolojinin de yardımı ile hızlıca yanıt verebilmek kabiliyeti olduğuna değinmiştik. 

İşte size yeni gelişen pazarlarla birlikte bir kısım insanda ortaya çıkan bir ihtiyaç:

"Elimde BTC tutan uzun vadeli bir yatırımcıyım. Şu anda henüz geniş kitleler BTC'nin faydalarına aşina değil ve gerçek değerini ancak yıllar içinde bulacak. Peki ama o zamana kadar elimdeki BTC'ler kuzu kuzu yatacak mı? Bunun etinden değil ama sütünden faydalanamaz mıyım?"

Diğer taraftan Ethereum üzerine yeni yeni finansal enstrüman inşa edenlerde ise şu düşünce var: 

"Ethereum yapısı içinde çalışan pek çok farklı enstrüman üretiyoruz. Ancak özellikle sokaktaki vatandaşın kullanımı için daha çok zamana ihtiyaç var. Bu sistemlerin önce bir ufak kitle tarafından kullanılması lazım. Bunun için de sistemin can suyu olan likiditeyi bir yerlerden bulmak gerekiyor."

İşte çözüm: Elinde tuttuğu BTC'den ayrılmak istemeyen ancak bir yanda da ek kazanç sağlamak isteyen kesimlere, BTC'yi teminat göstererek ETH yaratmak ve sonrasında bu ETH'yi DeFi piyasalarında kullanarak faiz ya da benzeri gelirler elde etme fırsatı. 

İşte bu amaçla ortaya çıkan bir çok ürün var. wBTC, tBTC, sBTC, renBTC vb vb.. Türkçesi ile isterseniz "Doğan görünümlü Şahin" deyin ister "içi beni yakar dışı seni" ama özünde, BTC değerini tutan ama Ethereum bazlı DeFi piyasalarında kullanılan, BTC'yi ETH'e getiren ürünler. 

### Faydaları
Yatırımcılar için faydalarına kısaca yukarıda değindik. BTC'ye inanıyor ve her tür değer değişimine karşı elinizde tutuyorsunuz. Öte yandan, ETH haline getirdiğiniz yeni ürün ile örneğin DeFi piyasalarında Compound'da sisteme likidite sağlıyor ve karşılığında faiz alıyorsunuz. Üstüne üstlük bir de geçtiğimiz günlerde gündemde olan Compound'un yönetim tokeni COMP kazanma imkanına sahip oluyorsunuz. Yield farming de denen bu yöntem şimdilik iyi getirilere sahip ancak efektif bir piyasa olması durumunda getirilerin daha normal döneceğini tahmin etmek zor değil. 

ETH üzerine kurulu DeFi oyuncuları ise, geniş kitleleri buraya çekmek için uzun vadeli yavaş bir çabaya girmek yerine, BTC tutan (likidite olarak ETH'nin en az on katı ????) bir kitleye hızlıca ulaşarak sistemlerine bir anda "roket yakıtı" koyuyorlar. 

Her ne kadar büyük bir kısmı soğuk baksa da aslında bu ürünlerin uzun vadede Bitcoin'e de fayda getireceğini söylemek yalnış olmaz. Zira Bitcoin çıkış zamanlarında (unutmayın Bitcoin white paper başlığı "Bitcoin kişiden-kişiye elekronik nakit sistemi") düşünülen faydalarından şu ana kadar ancak değer saklama tarafında gerçekten kendini kanıtladı. Ödeme sistemleri olarak beklenen seviyeye gelmedi. 

Bunu Bitcoin'in başarısızlığı şeklinde adlandırmamak lazım. Daha çok güvenirlilik ve teknolojik yenilik konusundaki açmazda Bitcoin topluluğu güvenilir olmayı ve bu nedenle kendinden çok emin yavaş adımlarla gitmeyi seçti. 

Tabii bu yavaş adımlar nedeniyle Bitcoin temel vaadlerinden birini yerine getirmede şu anda yetersiz kalıyor. Yukarıda bahsettiğimiz ürünler, Bitcoin'e bir fayda daha sağlayarak kullanımının ya da BTC'ye olan talebin artmasına neden olabilirler. 

### Dikkat edilmesi gerekenler
Burada en dikkat edilmesi gereken konu, sarılı Bitcoin'lerin gerçek BTC olmaması. Ne demek bu?

BTC'niz varsa ve bu BTC'yi tuttuğunuz cüzdanın anahtarları sizde ise, ona sizden başka kimse ulaşamaz üzeriden hak iddia edemez - bir nevi mutlak hakimiyetiniz var.

Eğer bu BTC'yi herhangi bir Ethereum bazlı ürüne çevirdiğinizde (xBTC diyelim buna), artık BTC sizin elinizde değil. Bu BTC'yi bir Akıllı Kontrat ile kilitliyorsunuz. Riskleriniz artıyor. Kilitleyen kontratın sağlamlığı kritik. Sonra bu xBTC ile herhangi bir yatırımı (yazdığımız gibi Compound üzerinden likidite sağlama) bir başka Akıllı Kontrat ile yapıyorsunuz, bu da bir başka risk. Zira tüm sistemi de ETH blokzinciri üzerine yazıyorsunuz ve onun güvenliğini de ETH madencileri sağlıyor - fena bir güvenlik değil ancak yine de bir BTC kadar güvenli midir, onun kararını vermeniz gerekiyor. 

Merkeziyetsiz 

Gelin öncesinde aslında bu tip ürünlere ilham olan çok fazla tutulmasa da ilk örneği Liquid'i hatırlayalım. 

### Liquid neydi - hatırlayalım
Geçtiğimiz yıllarda Bitcoin'in geniş kitlelere yayılması ile ilgili bir kaç yazı yayınlamıştım. Bu yazılarda birinde Liquid'e değinmiştik. Liquid, Bitcoin'e yanaşmış bir side-chain. Bitcoin üzerinde özellikle sıkça alım-satım yapmak isteyen ancak bu işlemler için sürekli olarak Bitcoin ağını kullanmak istemeyenler için güzel bir sistem. 

Neden Bitcoin ağını kullanmak istemiyorlar? Daha önce pek çok kez bahsetmiştik Bitcoin, kendini değer saklama aracı olarak kanıtlamış olsa da ödemeler için o kadar da elverişli bir sistem değil. Hem yavaş bir ağ, hem de çok sık işlem yaptığınızda komisyonlar üst üste bindiğinde yüklü hale gelebilir. 

İşte Bitcoin ağı kullanmak istemeyenler L-BTC denen BTC'ye çapalanmış parayı alıp kendi aralarında kullabilirler. 

Teoride güzel olsa da pratik de o kadar da işlemediğini gördük bu sistemin. Zira sadece alım satım yapanlar arasında kullanılan bu para, o kadar da büyük kolaylık getirmiyor. Üstelik BTC gibi tamamen kendinize ait bir para olmadığı için BTC kadar güvenilir değil. 

Yani güvenlik ile pratiklik dengesine baktığınızda, BTC'nin güvenirliğinden vazgeçirecek kadar fayda sağlamadığı için geniş kitleler tarafından fazla tutulmadı L-BTC. 

Son aylarda, Ethereum tarafında Liquid benzeri ürünler sıklıkla kullanılmaya başlandı. Üstelik kullanıcıya fayda bakımından Liquid'den fersah fersah daha önde.  Zira bu ürünlerin altyapısını oluşturan Ethereum teknolojik olarak Bitcoin'den çok daha önde ve yeniliklerle dolu (öte yandan güvenlik olarak Bitcoin'in daha önde olduğunu da hemen belirtelim burada)

Hem Bitcoin hem de Ethereum dünyasından faydalanmak
