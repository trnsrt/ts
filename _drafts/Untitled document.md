## **Merkeziyetsiz Sosyal Medya**

Bu kısımda giderek daha fazla gözümüze batan mevcut sosyal medya uygulamalarına alternatif olarak gelişmeye çalışan merkeziyetsiz sosyal medyadan bahsedeceğiz. 

### Mevcut sosyal medyanın sorunları

Bu satıların yazıldığı 2024 yazında, sosyal medya olarak öne çıkan uygulamalar, Instagram, X (eski adıyla Twitter), Tiktok, Facebook ve Snapchat olarak göze çarpıyor. Giderek dijital yaşamaya başladığımız hayatımızda tamamı merkezi olan bu uygulamaların sıkıntıları da yavaş yavaş gözümüze batmaya başlıyor. Gelin hızlıca bu sıkıntılar tek tek hatırlayalım. 

#### **Giderek artan reklamlar**

Sosyal medya devlerinin hemen hepsi halka açık şirketler. Bu şirketler her üç ayda bir Wall Street’e bilanço açıklamak zorundalar. Hisse değerini yüksek tutabilmek için de sürekli olarak yükselen bir kâr grafiği göstermek zorundalar. Bunu yapabilmenin yolu ise kullanıcının gözüne daha fazla reklam sokmaktan geçiyor maalesef. 

#### **Kullanıcı verisi toplama/kullanma**

Sosyal medya devleri için daha fazla reklam göstermek yeterli değil. Reklam verenlere daha nokta atışı hedef kitleye ulaşma imkanı da vermek istiyorlar. Hedefe doğru odaklanmanın yolu da kullanıcıyı daha iyi tanımak. Bunun için de kullanıcının ‘dijital ayak izini’ çok daha detaylı bir şekilde çıkarmalarını gerekiyor. Sadece hangi sitelere gitmiş, hangi reklamlara bakmış bakmış olmak yetmiyor, telefonların mikrofonlarına erişim izni alarak kiminle ne konuşmuş öğrenip ona uygun reklamları kullanıcının önüne getirmek amacındalar.

#### **Algoritmaların hükümranlığı**

Hatırlar mısınız, ilk başladığında uzunca bir süre Facebook’ta bütün arkadaşlarımızın postlarını zaman sırasıyla görürdük. Sonra Facebook bir gece ansızın bu zaman çizelgesi olayını kaldırıp postları bize kafasına göre göstermeye başladı. Bunu yaparken temel argümanı,  ‘bizi en çok ilgilendireceğini düşündüğü postları bize göstermek’ idi. Ne kadar da soylu bir düşünce\!. Biz de çok çabuk kandık açıkçası bu manipülasyona. Sosyal medya uzmanları türedi başımıza, bu algoritmaları nasıl alt edeceğimizi bize gösteren.

#### **İçeriğin sahipliği**

Peki onlar bizim hakkımızda bu kadar bilgi sahibi iken biz bu bilgilere ne kadar erişebiliyoruz. Neredeyse sıfır. Onu bırakın, kendi ürettiğimiz içeriklerin, ya da bizi takip eden takipçilerimize ne kadar sahibiz? Yarın Twitter’ı bırakıp başka bir medyaya geçmek istesek, içeriğimizi ve takipçilerimizi oraya taşıyabilecek miyiz? Mümkün değil.  

#### **Sansür**

Bunun canlı örneğini hep birlikte 2024 yazında yaşadık. Instagram hoşuna gitmeyen içerikleri kaldırmak gibi son derece yakışıksız bir harekette bulundu. Bunun üzerine ülkede Instagram’a erişim kapatıldı. Merkezi yapıların bu savaşında ‘filler tepişti, çimenler ezildi’, olan son kullanıcıya ve bu sosyal medyaya içerik üreterek para kazanmaya çalışan binlerce kişiye oldu. 

Benzer bir durum şu anda X (Twitter) üzerinde de yaşanıyor. Twitter üzerinde sansür değil ama algoritmalar aracılığıyla üretilen içeriklerin takipçilere gösterilmesinde sıkıntı yaşanıyor. Örneğin X’in yeni sahibi olan Elon Musk’ın fikirlerine yakın olan ya da ABD’de aşırı sağcı olarak nitelenen hesapların daha fazla insanların önüne çıkarıldığı ile ilgili şikayetler geliyor. Şirketin tek sahibi olunca canı istediğini yapar. Beni asıl şaşırtan özellikle yurtdışında çok takipçili hesabın X’i bırakıp Meta’nın kurduğu Threads’e geçtiklerini açıklamaları.  ‘Aynısının laciverdi’ de diyebileceğimzi benzer bir merkezi yapıyı nasıl kabul edebiliyorlar anlamak gerçekten zor. 

#### **Platformsuzlaştırma**

Sansürün bir başka şekli olarak, sosya medya devlerinin  kişi ya da kurumları platformdan atabilme hakkı olduğunu ve zaman zaman bunu kullandığını da görüyoruz. Bunların en ünlüsü Elon Musk öncesi Twitter’ın o zamanki ABD Başkanı 88 milyon takipçili Donald Trump’un hesabını kapatması olmuştu. 

![donald\_trump\_twitter][image1]

###### *Twitter’da Donald Trump hesabına girenler uzunca bir süre bu ekran ile karşılaştılar.* 

Platformsuzlaştırmanın bir başka örneğini, bir zamanlar Facebook üzerindeki oyun üreticileri de yaşamıştı. Belki hatırlarsınız, Platform üzerinde bir oyunlar sekmesi vardı ve geniş bir kullanıcı kitlesine ulaşan pek çok oyun çıkmıştı. Bu oyunların kazandığı reklam parasını ve kullanıcıların oyunlar için harcadığı zamanı yakından takip eden Facebook bir gece ansızın platformu bu oyunlara kapatarak, adeta bir sektörün köküne kibrit suyu döktü. 

### Çare merkeziyetsiz sosyal medya… mı?

Web3 dünyasının son zamanlarda yükselen alanlarından biri olan merkeziyetsiz sosyal medya, kullanıcının yukarıda saydığımız sıkıntılarına çare olmak için çalışıyor. 

Sosyal medya alanında merkezi yapılara karşı alternatif olarak ortaya çıkan merkeziyetsiz platformlar birer altyapı olarak hizmet veriyorlar. Bu platformların temeli  ‘kullanıcının dijital dünyada ürettiği içerik ve kurduğu ilişkiler üzerinden tam sahipliğinin olması’ prensibine dayanıyor. 

İçerik üreticileri, kullanıcıların beğenisine sundukları içerikleri platformlara ait genelde dağıtık halde bulunan sunuculara yüklüyorlar. Kullanıcılar ise, herkesin erişimine açık olan bu platformlara, bu altyapıları kullanan birbirinden farklı onlarca uygulama aracılığıyla ulaşabiliyorlar. Hatırlayanlarınız vardır; eskiden Twitter’a farklı farklı uygulamalar kullanarak girebiliyordunuz, sonra bir gün Twitter platformunu bütün bu uygulamalara kapattı. İşte merkeziyetsiz platformların bir çoğunda bu risk dağıtık sunucular sayesinde artık söz konusu değil.  

Merkeziyetsiz sosyal medya altyapısı veren protokoller genel olarak zincir üstü ve zincir dışı hibrit çözümler sunuyor. Henüz bu alanda piyasaya hakim olan bir oyuncu yok, [mevcut oyuncu listesi](https://github.com/2gatherproject/decentralized-social-apps-guide) ise oldukça uzun. Bu da aslında merkeziyetsiz çözümlerin geniş kesimlere ulaşmasının önündeki en önemli engellerden. Platformlar kullanıcı çekmek için yarışıyor, kullanıcılar ise çoğunluğun olduğu yere katılmak istiyor ve olay yumurta-tavuk hikayesine dönüyor. 

#### **Lens protocol**

Bu alanda ortaya çıkan ilk platformlardan bir tanesi Lens Protocol. Merkeziyetsiz kredi platformu Aave ekibi tarafından kurulan Lens, kullanıcılarına elektronik cüzdanları aracılığıyla profil yaratabilecekleri ve yine bu cüzdanlar aracılığıyla içerik üretebilecekleri bir ortam sağlıyor. 

Lens, açık bir protokol olarak kullanıcının profili ve yarattığı içeriğe ulaşım konusunda herhangi bir kısıtlama getirmiyor. Kullanıcı farklı farklı uygulamalar kullanarak Lens protokolü içinde içerik yaratabiliyor ya da başkalarının ürettiği içeriklere ulaşabiliyor. Protokol kullanıcılara gerek profilleri gerekse diğer kullanıcılar ile kurdukları ilişkileri NFT haline getirmeye olanak sağlıyor. Bu sayede bu NFT’ler bir varlık gibi kullanılabiliyor ve başkalarına devredilebiliyor. Bu özellik, içerik üreticilerine yarattıkları içeriği paraya çevirme konusunda bir çok avantaj getiriyor.  

Lens protokolünü kullanan pek çok uygulama var. Bunlar içinde Phaver, hey ve orb uygulamaları en çok talep görenlerin başında geliyor. Bu uygulamalar içinde bir Türk girişim olan Kaira’nın da bulunduğunu belirtelim. Lens üzerine kurulu uygulamalar genelde protokolün resmi olmayan kriptoparası Bonsai üzerinden alış-veriş yapılmasına olanak sağlayarak kendi çaplarında bir ekonomi de oluşturmuş durumdalar. 

Kurulduğu günden bu yana Polygon zinciri üzerinde çalışan Lens, 2024 yılı içinde zkSync zincirine geçmeyi planlıyor. 

#### **Farcaster**

2024 yılı içinde adından daha sık söz ettirmeyi başaran Farcaster, özellikle Twitter’dan sıkılan Ethereum topluluğunun gözdesi olmaya başladı. 

Kullanıcı kimliklerini zincir üstünde ama yarattıkları içerikleri zincir dışı tutan Farcaster, özellikle postlar içine kurulabilen ufak programcıklar sayesinde kullanıcılara çok daha zengin bir sosyal medya içeriği sunmayı vaat ediyor. 

Farcaster’in bir başka ilginç özelliği ise kullanıcılarından ücret alması ve bu sayede spam hesapların önüne geçmesi. 

Farcaster üzerindeki popüler uygulamalar içinde Warpcast ve Supercast bulunmakta. Bu arada, başta Lens protocol üzerinde çalışan Phaver uygulamasının artık Farcaster ağında da bağlandığını belirtelim. Bu da bizlere “acaba platformların dağıttığı pazarı konsolide edebilecek uygulamalar ortaya çıkar mı?” sorusunu sorduruyor. 

Blokzincir olarak Optimum ağını seçen Farcaster, zincir dışı için dünyanın dört bir yanına dağılmış 250’nin üzerinde ‘hub’ noktası kullanıyor. 

#### **Nostr**

Özellikle Bitcoin topluluğunun gözdesi olan Nostr tamamen bağımsız düğümlerden oluşan, herhangi bir kurucu ya da lideri olmayan merkeziyetsiz bir oluşum. Diğerlerinden ayrıştığı en önemli noktalar sansüre karşı dayanıklılık. Tamamen anonim bir ekip kurulan Nostr, sistem geliştirmesi için gerekli finansmanı Bitcoin topluluğundan sağlıyor. Nostr üzerindeki en çok kullanılan uygulama olarak Domus ön plana çıkıyor. 

#### **…ve diğerleri**

Başta da belirttiğimiz gibi merkezi sosyal medya platformlarına rakip olarak ortaya çıkmış pek çok uygulama var. Twitter’in eski CEO’su Jack Dorsey tarafından kurulan BlueSky, bir ara fenomenlerin takipçileri üzerinden para kazandığı friend.tech ya da yine yaygın olarak kullanılan Mastadon [bu listedeki isimlerden](https://github.com/2gatherproject/decentralized-social-apps-guide) sadece birkaçı. 

### Sonuç

İçerik üreticileri uzunca bir süredir merkezi sosyal medya devlerinin yarattığı sorunlar ile boğuşuyorlar. Son zamanlarda bu içerikleri tüketenler de bu sıkıntıları hissetmeye başladılar. Merkeziyetsiz sosyal medya platformları henüz bu devler ile kafa tutacak kadar olgunlaşmadılar. Alan hem çok küçük, hem de pek çok oyuncu tarafından bölüşülüyor. Halbuki sosyal medya ancak büyük topluluklar tarafından kullanılır ise anlamlı hale geliyor. 

Bu alanda öne çıkan platformlar genelde kimi toplulukların himayesi altında oldukları için daha kullanılır oldular. Bunlardan hangisi alana ağırlığını koyar şu andan bilinmiyor.  Belki de Phaver’in yaptığı gibi birkaç platforma bağlanabilen uygulamalar ön plana çıkacak. Bunu bize zaman gösterecek. 

[image1]: <data:image/png;base64,iVBORw0KGgoAAAANSUhEUgAAAZAAAAFrCAYAAAD/6t8WAAA8pUlEQVR4Xu2dB3gU1frGY79KUxFULH/16rVc27WAvXDtV696LQiIiKggKkgv0nvvvffee+9Ih1ACJEASSnoo6YXy/c97Nmcy2YQ2JLub5P09z/skO3tm5szM7vee75wzs35yARJTUt0XEUIIKUSkpqfL2bPn3Bdb+LkvMNBACCGkcEMDIYQQ4ggaCCGEEEfQQAghhDiCBkIIIcQRNBBCCCGOoIEQQghxRKE0kLNnz8rcufNk8pSplqZNnyHbtm3T7zklLS1Nxo+fIFWqVpNOnbtKRESk/Fa7jixZslS/P2bMWPml1m8SHh7htiYhhOQ/vGYg+/fvl8PBwe6LPUK6OujP/vellLijjNxayiX8X1zpz+Yt5YxDE5k7b54Uue0uKf/O+zJ8xEjZtGmz3m7tOnX1++07dBQ/Pz8JCQnJuiIhhORDvGIge/cGyL+eLysHDgS6v+URjIEgmEdFRcmZM2ckMDBIHvvnM9pEAgL2yfnz5+XcOdeJwV+8NuC1+zLQtn0Hub5ISdm501+/h2xm3759cuLECf1+TgZi9mP2RQgh+QWPGwjM41llHv7+u9zf8hh2A4mOibGWV/3+BylW8m7ZuGmTDB8+Qj5VZdatWy//+eRTWbNmjaSmpsrEiZPk+bKvqHVvkR9/qqHMYqdet3OXrvLI409JcbX+O+99KM2at5CDhw7J5198rbMR4G4gAQEBUqPmL2pZcXn73+/J9OkztJkRQkh+wKMGAvN46JHHpVfvPrJt23bZum1bVm3dKomJie6r5Tp2A9m0ebPOhObPXyB33HW/lC7zgISFhUuPnr3k9jvvldvVsvLvvCdbtmyREcoI0EXV7M/mMnv2HCn70qty170PSkhoqDKadVKhYmW5sdgd0n/AQFm+fIXa7gHdhdWjR0+9X7uBYHwE56LOH3Vlz5690qdvP7m5RGlZumyZW20JIcQ38aiBTJo8RQXgO+Wrr7+RX2r9mk2//V5bwsPD3VfLdYyBYOwDAd3oyaefk0WLF+syMBB0ZyGzQHkMkL/+xttybdFSlsmtWLFSG8T4CRP069Zt2unMZL8yDnAgMPCCBrJgwUIpdvtdMlmdE/9du2WZMpzrbikp9Ro01GUJIcTX8aiBoHumZ6/e0rTZn7o7yFvYM5DVq9fIrt279YB+fHy8VQYG4ndDCdm+Y4d+ffLkKfnH40/JM8+Xs8Yr/HftkqLKBLp2665fX66BhKqMZcTIkfq9l199Xd7/4CN5/8P/yEcf/1fq1K2nyxJCiK/jUQMBxkQaNGwkSUlJ7m97hAuNgdjRBuJ3nQQFBenX6eln5N33PxS/60tYg+Kz58zRYx7Tpk3Xry/XQJCBLFy4SGcgC9Rf1Cc5OVkWL14iUVHRuiwhhPg6HjcQABMZMGCg/PXXRve3PMLlG8i1loGAmbNmyY3FSkmlylWkb7/+8sij/9QztyIjI/X7V2IgsbGxusvsUZXVIIP5ucYv4ndjCZkwcaK1P0II8WW8YiAA01fdp8F6CkyvxSyrrt26SVxcnPvbmoULF0r3Hj0kLCzMWoauq2XLl0v9Bg2lYqVvpVv3Hro7yjBz1my9zvHjx/Vr/O2pjGiB2haYozKW7modYzh4v2/ffvJd1Wp6MB3jIpyFRQjJL3jNQPIz9ntEcoOc7ikhhBBfhwZCCCHEETQQQgghjqCBEEIIcQQNhBBCiCNoIIQQQhxBAyGEEOIIGgghhBBH0EAIIYQ4ggZCCCHEETQQQgghjqCBEEIIcYRjAzkRlyAhYVEURVFUIVV4zAlnBhJ9Kk52BgZTFEVRhVSHj0fQQCiKoqgrFw2EoiiKciQaCEVRFOVINBCKoijKkWggFEVRlCPRQCiKoihHooFQFEVRjkQDoSiKohyJBkJRFEU5Eg2EoiiKciQaCEVRFOVINBCKoijKkWggFEVRlCPRQCiKoihHooFQFEVRjkQDoSiKohyJBkJRFEU5Eg2EoiiKciQaCEVRFOVINBCKoijKkWggFEVRlCPRQCiKoihHooFQFEVRjkQDoSiKohyJBkJRFEU5Eg2EoiiKciQaCEVRFOVINBCKoijKkWggFEVRlCPRQCiKoihHooFQFEVRjkQDoSiKohyJBkJRFEU5Eg2EoiiKciQaCEVRFOVINBCKoijKkWggFEVRlCPRQCiKoihHooFQFEVRjkQDoSiKohyJBkJRFEU5Eg2EoiiKciQaCEVRFOVINBCKoijKkWggFEVRlCPRQCiKoihHooFQFEVRjkQDoSiKohyJBkJRFEU5Eg2EoiiKciQaCEVRFOVINBCKoijKkWggFEVRlCPRQCiKoihHooFQFEVRjkQDoSiKohyJBkJRFEU5Eg2EoiiKciQaCEVRFOVINBCKoijKkWggFEVRlCPRQCiKoihHooFQFEVRjkQDoSiKohyJBkJRFEU5Eg2EoiiKciQaCEVRFOVINBCKoijKkWggFEVRlCPRQCiKoihHooFQFEVRjkQDoSiKohyJBkJRFEU5Eg2EoiiKciQaCEVRFOVINBCKoijKkWggFEVRlCPRQCiKoihHooFQFEVRjlToDWRHxt9dQSGy+1Co7D18RAIOH5WAYJfwes+hI7LrYKj4o/yB7NugKIoqjCpUBoLgv+tgiBwIPS5HI2MkRh1DfFKypKaly5mzZ+XcuXNy/rz7kYpadl6fpLT0M5KUkiqn4hMkIvakPnkwGPf9UBRFFQYVCgOBYYTHnJSE5JSLHqwTYC6p6elyIi5eQsIiZbfKVExWQ1EUVZBVIA0EAXx/6DGJOnFKZQ3p7lXPAgwAmcdZlYGknzmjhXWMzDJkKGdVuXOqPNa5ENhWXGKShIZH6W4x97pRFEUVFBUoA/EPCtaBOzElRXIK8VgGE4AZwBxS0tK0klNTXcp4nZNMGfMaWQeMBcYDU8kJ7Cf65GnZF3w0W10piqLyuwqEgfirlv7xqFg9RuEOsgV3w8gLGUNBBuIO6nAqPlH2hxzPVneKoqj8qnxvIEcioiXtTHbjQKaR16ZxIaUqpSvTcu/qwsuTcQkceKcoqkAo3xpI4JEwPSPKDsI1sg1kA+5B3VuCubl3cZ07d17P4kLm5H5cFEVR+UX5zkAwMI3BcffWPYzDPXj7knIykpTUNG2E7sdIURSVH5SvDATTcZNV0LWDripfyjguJYyT2M0P/+tsJIfjpSiK8mXlGwM5GhmdZYAagRetevcAnV8E47ODGxpxx7v7cVMURfmqfN5AMDUXU2HtIPi6B+T8KBigPRvBLLIDoceynQOKoihflE8bCMY74hKSsuwXXUDugTg/C91v9swK/+OiuJ8LiqIoX5PPGgieWYVHjxh0l1U+Guu4Utm7tDDYjseiuJ8TiqIoX5JPGgjMI9FmHgio+Wmg3Kkwk8wAwwwJi8p2biiKonxFPmcguDciIcnNPHIItgVV6KIzwEQOH2cmQlGUb8rnDOR0QqK1D5iHe4AtDLKbCG465L0iFEX5onzKQCJPnLK2j9a3e2AtTLKbCP7n408oivI1+YyBhIRHWdvGxNbCMOZxKdnHRPDYFj76hKIoX5JPGAged26fhVSQZ1tdqexTfKNPnc527iiKorwlrxsIbhS0z7jCU2zdg2hhFiYQ2G825D0iFEX5irxuIOExJ6xtFpQ7zHNb9l9VxHgIfjbX/TxSFEV5Wl41kH3Bx/QsI2B+W9w9eFIu2cdDYk/HZzuXFEVRnpZXDcT+mJKC9oiSvJDpysLfwFD+uiFFUd6V1wzk0LEIa1sYKHYPllR22X95EeNG7ueUoijKk/Kagdh/TZBdV5cv+2w1DqhTFOVNecVAgsMire1w4PzKBLM1wITdzy1FUZSn5BUDsU/bZfZx5bJnIYeOhWc7vxRFUZ6Qxw0Ez3UyMPtwJnsWEp+YlO0cUxRFeUIeN5CTcQnWNph9OJfJQjAjC3fyu59niqKovJZHDQQ3wJn7Pgrrk3ZzS/YZWZGxp7Kda4qiqLyWRw3kaGSMtT7v+7h6mftCUtPSxT+H801RFJWX8qiBxCcmW+u7B0PqymW/O/0AbyykKMrD8piB4GdqTYuZNw7mjuzPyMJvqbifc4qiqLyUxwwkxHbvB7uvck/GlHlPCEVRnpbHDCRGlTdw9lXuyT4ba88hPqWXoijPySMGsuNAsCSnpun1CvtP1ea27D99y0ebUBTlSXnEQOzjH7x5MHdlv6mQ03kpivKkPGIg9rvPOf6R+zLmHMe70imK8qA8YiBHI6Kt9fh757kv87vpvB+EoihPyiMGEnXilLWee/Cjrl7mfhDc5b8rKCTb+acoisoLecRATsVnPv8qOTU1WwCkrk72gfS9h49kO/8URVF5oTw3kB1KCRmPb0dfPQ0k92W/oRDjTe7XgKIoKi+U9wZy4LAOcgB99TSQ3Fdqmuv8guDjkdmuAUVRVF7IIwZiulgwhZcGkjcyHImIznYNKIqi8kIeMRAzyHtW/aWB5IFSM39fHk88dr8GFEVReSGPGIh53AYNJI9kM5BjUTQQiqI8I8cGgmdb4Q7zXQdDLyr/oBCVgdBA8lQ2AzkeFZvtGlAUReWFgsMinRkInv56pXAMJO9ECCGeJi39jDMDSXRgIJyFlTeyz8IihBBPgWfxecxAeB9I3sh+HwghhHgKjxoIoIHkvux3ohNCiKfwuIG4Bz/q6oXJCYQQ4mk8biB8Gm/uyzyNlxBCPInHDYS/B5L7Mr8HQgghnsTjBsJfJMxd2X+RkBBCPInHDYS/iZ674gA6IcRbeNxAAHbqHggpZzKPiSGEEE/jFQPhOEjuieMfhBBv4RUDwawh90BIXbl4AyEhxJt4xUAAHr/hHhCpK5N5TD4hhHgDrxkIu7GuXuy+IoR4E68ZyDnOxroqpXH2FSHEy3jNQABnYzkX7z4nhHgbrxoIbyp0Jt48SAjxBbxqIIBZyJWL934QQnwBrxsIs5ArE7MPQoiv4HUDAXxC7+WLYx+EEF/BJwyEM7IuT5x5RQjxJXzCQADvC7m0eN8HIcSX8BkDQWjkgPqFxbvOCSG+hs8YCOAzsnIWn3lFCPFFfMpAAFra7gG0MAsXiF1XhBBfxOcMBHBWVqY464oQ4qv4pIFwPMQl3jBICPFlfNJAALptCvMj3zloTgjxdXzWQEBhvT+Ev3NOCMkP+LSBAJhIYcpEaB6EkPyCzxsI0N1ZhWBMhN1WhJD8RL4wEICB9YI8O4sD5oSQ/Ea+MRBDQXvkCS4AuukIISS/ke8MBKC1XhDGRWCGtA5CSH4lXxoIwLgInk7rHpTzg2B+7LIihOR38q2BGHQ2ko/GRph1EEIKCvneQAyYweTL3VrIljjWQQgpSBQYAzFoI/GhjAQZB42DEFIQKXAGYkDXlrem/eKkwsj4FF1CSEGmwBqIAUFcm0keD7jjRKYr02C2QQgpLBR4A7GD0I7HoyM7sBtKcmrqZSuLYahtwJyYaRBCCiOFykByAsEfWcNZZSowFpiCu85AyC5oFoQQYlHoDYQQQogzaCCEEEIcQQMhhBDiCBoIIYQQR9BACCGEOIIGQgghxBE0EEIIIY6ggRBCCHEEDYQQQogjaCCEEEIcQQMhhBDiCBoIIYQQR9BACCGEOIIGQgghxBE0EEIIIY7wioHo3+A4d84jv6+xatVqqfTtd7J6zVq9v7Fjx8mw4SO0hitNmDhJ/P39Bb8H4gk6duosX3xVQRITk9zfkpMnT8mXX1eU1m3aSUhIqAwbNtyqa1YNl9jYWPfVCSHEo3jUQE6fPi1TpkyVChUry7MvlJOXXn1T/mzeQjZv3qKDe14wb/58KX5HGZm/YIH+YaiXX39Lipe8W14s+7KULfeK3HH3/XJzidJSt14DiY9PcF891/nt99ri5+cnCQnZ9xUTE6vf+75addm6dZv8/R9PyKOPPyVl7ntISqhjuOf+v+vXWH706FH31QkhxKN4zECOHT8uH3z0sYwcNVqOq/8TExN1wNy1a7dU+e57GTp0mJWRpKWl62CP/1NSUqwsBVkCXqempuqfp7WDdfFecnJylmwiJwNBkI6IjFTbSZPQ0FCpUbOWDtDduvewbVEkXZ0cbC81LS3bctQRoC72OtrLYF3393IyEJSBomNiLAPBMZw8dUpOKQ0aPFjXb9r06fo1lKLOv6lDmqofjs1Vr7Qs5wuv3c8rXqNuKO8q53qN9wxmW8DUjxBC7HjEQBDIvqtaTRYuXKRa+fEyYsRI6dS5i6xcuUoGDhosO/395b+ffi579uxVwfG0vPfBf6RN2/YydNhwKVb6Pjlx4qTs279fvv+hug6wDz/2lPTrP0CSklzdQMHBwSow11HvFdPvf/d9NTl06LB+70IGEqOCtSE09Ijcfe+DUvT2u/W+EGwXLVqs6vGRLvtiuVdlwsSJ+udtQc1av8n7H34s02fMlMeffFaVKS79BwzUx4l1cZx4H+uWvPsB6dKlqw7QwG4guktt3HgpWeYBtewWfcx+fkW0gdgZM3asNpDFS5ZYywYNHiJvln9XlixdKq+qY1q/fr3U/qOevP7Wv7URgXHjJqgy74j/rl1yOi5OXn3jbWnarLm0aNlK1+Hj/34mu3fvUdlXff36m0rfSlRUlF63Xv2Guvy48ROk9L0Pid8Nt8mQoUOzmAwhpHDjEQMJ2LdPBdT/6ACLLqt/Pv0vmTNnrh4LQOA6dOiQDvQIihgHuPeBh+XBhx+TO+95QOr8UVcOHw6Wp599QWr+8qscPHhIpkydJsVUsEfwRRB+WwVSv2uK6m0sXbZMbr/zPvmh+k96f5djIOC1N97SQTooKEi2bNmqAzoyI5hcgwaN5LpbSsqs2bN12S++rKDLVqn6vcydO09eKPuyKn+NBAYGyn5ldNh+pcrfysZNm6Rnr95S9La7tCEBu4Gs37BBbi5xp3z6+Rd6P3Xr1tfbvRwD6dGzl9xW+l65vlhp+aZiZZXJ7ZJvq1TV9Y7MMIEhKqu79ubbZeu2bTprwX79ri0mg5Rpw0Swzb/deqeMHDlKGjZqrF+PGj1Gr1ut+o/6Nc4/6vb5/76Um1XZ1WvWWHUghBRuPGIgCHz9+veX6OgYual4KR34wcRJk+X64nfq1vH69RukW7fuloFgbALdWwCBFkF4gGrlb9y4SZnEcrn/oX/IZyqoocWP8QC0soOCDsqq1WvklVffEL+bS+nupcs1kDdUy90YSI8ePcXv+uKyNyBAvxceHiF+N90mFb6prPcHA7m11D26LECgvkUFVxwDMqzg4BAJCNin6zRm7DgpVvJu6dW7jy5rDATZU9t27fV4DMaAQEhIiHrvb5dtIFi3T99+Vpfd5RgIjBzdU8HBIfoYPvvfV7osjtXvhhLSslUb/RoG4ud3sxxW2R3YvGWL3l+r1q73CSHEIwayULW++/cfoIMWgumixYt1IG7UuIl89fU3ckYFQGQkg4cMtQzk2efLWuvjPQTQf7/zvlRULftKlatI5W+/kx9/rqkzEHQfYWD5qX+9oDOcZ9RfBEv021+OgSBwly7zf7oc9o/WuJ/fTRIWHq7fR7faA488Ls88V1bvDwZy170P6HEUMEkZIQxu7dp1EqmWVf/xZ72PrytUlD/q1tOBt0PHzrqs3UCQURW57U7Zf+CAfg+TDPDe5RqI33XFZedOf2uZZSCRGQaizqe7gfyUcc5guiVVpvbLr7/rsjBfP78bpXmLVvq1y0D89DgMQB1R15q1ftWvCSHEIwaCljgG0JFpPPPci/Ll1xVk4KBB8ugTT8t773+oZxy9/mZ53QV08uRJbSBvK7MwIOvATCm05hH80IKGMYQeOSKHDh/WQRLBGoPi6Bp6sdwrlzSQEydO6G1jcP/nGjV1gDZZAgLvDUXvsLprDqjgia6f2nXq6tcuA3lQmwWwDGTdOpk0ebLeFrq7kBmYlnv7Dh11WWMgmETQW+0PZVFHgPOEY7lsA/G7TgIzsiBQ/acacmOxUnJAnUecJ+wrm4HUuHwDub5ISdmxY6d+vWDBQl0HZDyEEAI8YiCYzfPxJ5/KnLlzdWt/5KhReuwAs7Ew86l167ZWN05OBoIBaIwTIOA1aNhIKquWNoIyMpaoqGjVEi+hMpDH9X0dv9euowfDESyxXk4GgnWfe6GcMpqXpcz9D6nyd0n9+g2tmVEYVMc4yuNPPiMdO3WRV157Q9Cdg0AMLmggKgNBkC+i/q/wTSUZN268vFD2FR14Gzdppsvax0AwaQDdSDheGEy5l1+7ojEQP79rrW40gHtEipcsI2+8VV7V8Wu5U9XxagwE+/yXygRRt/sf/IfcXvpe3TVHCCHAIwYCMPj9rMo+MBZyWGUNaIGjuwit7oMHD1rlEpOS9KDu+PETbGu7upEmTpykZwc1bfanLF68xJoRtG37dt11hdlEq1atUkY1T9+Ed0KZEcZRMOsLfxE4x40fr18b4fX2HTuscQRDcHCIbm1jim+Xrt30bCUD7mUZOXKk7nICCNDYFjIoTPmdrN5HYO7cuateb/jw4TJ16jRddvacOTJ06FBrWiyyK3TlIXD7++/S9Z4+fYa1L7Bp82a9/YCMMRmAgW1sNyIiwloGU8L62DfMa40ytOEjRuhjQZcZ3ps5c5Y6D+clVmVgI9QxoD4AZojtLVy0SL82XVjLV6xU5tdUmjRtpicXEEKIwWMGAjDuMHbcOPnPJ5/Jk888Jy++9KrUb9BItm/f4V6UeBljILhXhxBCcsKjBkLyD9V+oIEQQi4ODYTkCKYCY4yKNw4SQi4EDYQQQogjaCCEEEIcQQMhhBDiCBoIIYQQR9BACCGEOIIGQgghxBE0EEIIIY6ggRBCCHEEDYQQQogjaCCEEEIcQQMhhBDiCBoIIYQQR9BACCGEOIIGQgghxBE0EEIIIY6ggRBCCHEEDYQQQogjaCCEEEIcQQMhhBDiCBoIIYQQR9BACCGEOIIGQgghxBE0EEIIIY6ggRBCCHEEDYQQQogjaCCEEEIcQQMhhBDiCBoIIYQQR9BACCGEOIIGQgghxBE0EEIIIY6ggRBCCHEEDYQQQogjaCCEEEIcQQMhhBDiCBoIIYQQR9BACCGEOIIGQgghxBE0EEIIIY6ggRBCCHEEDYQQQogjaCCEEEIcQQMhhBDiCBoIIYQQR9BACCGEOIIGQgghxBE0EEIIIY6ggRBCCHEEDYQQQogjaCCEEEIcQQMhhBDiCBoIIYQQR9BACCGEOIIGQgghxBE0EEIIIY6ggRBCCHEEDYQQQogjaCCEEEIcQQMhhBDiCBoIIYQQR9BACCGEOIIGQgghxBE0EEIIIY6ggRBCCHEEDYQQQogjaCA+wPnz57OIkLwmLS1NgkNCJCRDcXFx7kWuiqSkJGv7+JuUlOxehBQAaCBext/fX159s7yll157S/x37XIvVuihseYuYWFh4ufnJzcVK6W1YsVK9yJXxZ49e+TGjG37+V0ju3fvcS9CCgA0EC/TsVNnKXFHmSzq1LmLe7FCx9mzZyXo4EFZvnyF9OnbT9auW+9ehFwFYWHhKrDfYH3m8sJAzLb9/G6hgRRQaCBe5NTp0/Lo409lM5AnnnxWTqv3CjPHjh0TvxtK6PNRrOTdsmDhIvci5CqggZDcgAbiRVatWiW33Hqn/pI9+czzUu7l1/X/SPtXrVrtXjwbZ86clXR1AS8H9ACh3/tyu4LOnDmjldecUZlGTvtBF8sdd99vGciiRYvdi1wSHO+5cxf+cDsF2dHlnncDyl/OqT+nCqHeV0p6+hldr4uBc2HO9eUayJV8brBtUwcaSOGABuJFfv3td+tLhm6anr16W6/r/FE3xy8tAtGaNWulabPm8k3FSvL5/76U2nX+kLFjx0l0dLR7cTly5IgMGjxEfvqphnz838+k+o8/Sas2bWXHzp3ZAk5KSoosXbpMGjZqLF9XqKjVoGEjWbxkiaSkZl7v5ORkadmqtbRu004L9TEsXbbcWt65S1e9TTBs+Ahr+eLFSyQyMlJ69uyljqGy3k9fdfwm6+rVu4/UrddAbi11j3U+Kn37nV63/4CBFzWFgwcP6vP4S61f5RN1vFWrVtN1Xb1mjVWX9Rs2WHXBewkJCXo5jqtDx07We1jHgEFhmFj9Bg2lYqVv9XnH9Rs1erSEhIZa5UaNHmOtv2DhQjlwIFCat2ipy/+orsGUqVOtehhwnXft3q33/X21H3S9a9SsJWPUNY2Jjc1StkvX7tb2//prowQHB0vbdu3liy+/lsrqHI1W+3fffmRklPTr31+qVKmqz3WPHj1l505/FdhvuqCBBAUdlN7qOvz448/y8Sefqs/NzzJYfY6OHz+epRzA8Xfu0kUqfFNJ1aGKDBkyVNatW08DKQTQQLzE8eOZLWxo85YtOiAUvf0u15fuuuISHh6eZZ3ExCT5o249ue6W2631jIqrVvqjTzwtgUFBVnmMH9x930PZyrq+1EVUUBlgmcjJk6fkWxVgbipeKlvZIrfdKZUqV1FlTuqyCLgYgDXvT54y1drniBEjreVlX3pV1TlRL/+h+k/W8qbN/pQ33iqfbT/N/myug+lHH3+S7T0jGI678RlWrlwlfjfcmm0d6Iaid8h3ykxOnTqlgvg0azmOA8uA7lJ8IrNLcfKUKXo5jqHKdzmfG6i40rz5C3TZ2rX/sJZ/8NHHct+Dj2Qpi4wTx4nsEeB4R4wcJder+uF9nGtzfXFNX3ntTQkJcRkUjPPlV1xZKtS4aTN5+B9PZNl+0dvukuHKrA0RERHy6utvZqvzY/98Wm/fvLYbyHx1LCXvvE8vL6Y+j9f87bbM9dRnzN8/c5JHYGCQ/COHbliUM//TQAouNBAvMX36DPXldH2B77r3QUlULVwE5mtucQUSfLmnz5iRZR20zM2XEu9/+NEn8rsKWH43ZX7BkWUgwIaEhMhtpe+1lpcq8386s3ih7MvWMgSzrVu36SD2Z/MWmV/4a4rqVi1kutggBH5wtQYCkyyijv0DVX8zzqH3q7Z5TLVw+w8YoPdlz0DQMu+iMhq0bnPKQLDs2efK6rII9JiIMHPWLL2tF8q+opfjGFNVJnWlBoKsDIEZy959/0OZoo53woSJUk9lSX5+N0uZ+/+uMzpgNxDos/99IX379Zc33/63tezaW0rKxo2bdPnNm7co03Bt+8mnn5OVq1bJTn9/qfVrZnb6408/62vqbiD4/Nz7wCPyznsfKtMpmXlMN92usynQqnUba/nfipfW2Soyw9Lq82CvpzGQQ4cOqevj+lyWUY2PefPm6+CPTM2UxbEkqe2jy+qH6j9ay2E0yIzbtG0n196c2cihgRRcaCBeAF88dDmYL1inTq5ZV+iwatu2vbUcXQKmzxqt//seyGzNojsEQQLBf9r06SroF5ESqtWILqeo6GgZMnRY5hf4xltl+44dumxsbKw890I5HTg/+fRzWbpsWcaUzuus8sOGDbfqOtxmCAg6x1XZ3DCQgIAAPf4BkzQt4euLlJRt27br8ugqueOuzDGQhZcYREcXk6mT3/XFdSsa20hLS9fvzVWBMCXjM3ulBjJ23Hhr2XffV9PdOycysjEcx65du12VkKwGcrMyhujoGL0cmaHfTZnZUes2bV3l69S1lk2bNt3azuHDwapu11p1DD1yJJuBPP7PZ/RYBj4jvftkNi78/K6XI0eO6i7B4iVdy6DqyojM52n27Dk62zHvGQOB2Zll6GI04HNzz/2ubPYmZUTbt+/Q+7B/DtAFZ7pd0W2aWR8aSEGFBuIFAgMD9ZfKfMEw/oEW6cZNm7JkGZg/j2Bl1jEZC7oVlixZam3P3LSF4GC+wN9U+tbazhdffpWl1X44OFji4uKtZTuUuZgg7ud3o+xVQdGAqbQI4HjvbyVK6662qzWQt/79nlUeYwRoxWM56rBhwwa9/NixrAZyqVlYOO7Pv/jK2gfWwfqY5Va1WnWZv2CByj5cg9NXaiC4NtcXcWWGpp73P/iIvKSCOcZb0Go32A0E4yXmeujg/1pmV1JVZUTx6jyWe/m1zPNS/l3dRQfhWEz2d8utpWXTps3ZDKRRk6bWftev3yA3q+uD5TcULSkB+/bpzw6610yd582fb5WHuZrzDsFAkOV8XaGStayc2tc3lVz1+apCRbk9I6PFtmDIqJOpIz6TmzdvtraPMR2zbxpIwYUG4gXsrbNLCZkEQL+zMRB8aREwLgaCtNkGun8uxtp166yyCKgYeDeg/910JaEbB4Hmag3ku+8z6xMcHGJt62oMBOzfv1+ee/GlLH37dplW/5UaCIy5S9duWbrU7MI4Ewbvgd1Auqp1DDCSCioQm/eQ/UVERkrpex7Itj13IYvAeXE3kN59+lrbRzC/oYirGwvjPQEB+/T5MGWR9SHbNGASww3FXIYD4briOP/5zPPZ9p+TZs2arT6DmQPlNxa7Qw/MG/bt2291+9FACi40EA+DbME+qHmzMgO0bu2yjzsgIGJWDWbb2FuTU23dHeiyQhfPAZWloCyCVZ0/6lnbeOPN8lafOFi4aLHuKoqJidWtTpiTNXh/fXHdPWHAdEyTgeDOYvTPuxsIZh4ZuvfoaS2/kIFU/b66VT44+NIGggCKgHUpcNwREZE6Y5gwcaLUUxnAi+Vesc4bxhoio6JkqpuBxMS4upkQ0O2TDoyBAExggElgTAAZ4xdfVZB7/u/vVlnMMgN2A0E3o8nyEJwffuxJ672ffq6hz+O/XihnLUN3IbJDo/37D+jsBv/Hx7syRruB9LmEgRw8eChLF9bEiZOs8qGhoTlmIJ9+/oW1DF1SwcEhVn2QLeIc4H90qWL8xmQ92M/KlZkD8du3b7e2QwMpuNBAPMyWrVszb5BTQRuBMSgoKIumTZ9hmQiCAdbB4C8CsvlSvvr6WyoIHNEBulu3Hjr4YhATARED0bNmz7bKXqcCy6TJU7S5oGvhwYcf0/tGWcwAQgv8phKZpoXBZowXYJ9otZvlj6gAiMCBYHrTbZmBCWM1USow790bkCUAI3gnODSQqKjoLNsqrzIqvIfHvJhuITuY3jx02HB58+13dLAyff0YByiXcd6wfYwtLFu23NouAuAEFVjjVIAePGSoZaSQMRAE4n+/+74MGjRYbS/O2j8CsinbvEUrvcxuILjPYs/evXrG1QoVXM1gOYQZcMBu9Jhii6nYGBtCfTCVGZMkMDsPx3elBoLGCiZPmPJvl39XopVZ4twMVMeS0ywsTJM2y15/421tNCiPBki3bt31GNDyFSskWX2WMMPL3pD4vlp1bXS4bwRTl81yGkjBhQbiYTBDxfpi3XCr/sK5g4B+bZHMKaPt2nfQyxctXqxn0mR+Mf207EEPg+gIcAic5d/J7MZC9uAqf6O1DLNtMMYBRo0arbMhvVwFuvLvvC/vvPeBtW0EGzO4joBSpWo1azuZdbnB6raArsZAcAwwSfs+YHoVKlbKcRovBs0xRuOqy83y3gf/kSZNm+kWtRksxiwnPNQPXTuYWGC2e6MKuKgDzq09qMJAEIRftBn3dUVL6RlSGN+4+35XBoJjnjN3nq6H+yysUmUe0F1XmHllluG8Y/orwAC8yZCgkirrwvjV/Q89KrdmLHv2+bI6S7pSAwH2QXEIN6xifOXaW27P0UCOHj2qMquHreXo5sL4B9YzmShmnR0+fFjXp1GjJlbZW0uVkZdffUPPrrNn0TSQggsNxINg5k7Rkpn96JhimVNrGjRp0izzC3hdCTmpTAVf2Mkqk7i2yB3Z+vn9/P4mv/1e27pXA6D1+OVXFbLM/oEQiJ946llZabvbHa1G3Dhmn42Vue1r9OC+/Q5pBCx79wj0LxXo2iqzM6+vxkAAbvgr5raPC90HAlNDFxCCM47Pvg7GjnCPDOoMcB4bq/OLO/5NGWRv7Tt0zDKobc9AsF/7xAcjLINRmS5Cu4G8r0wM5yBL+euK62nAdpYtXy4P/P1RK0AbwfRff7O8zmLAxQxkIwykaHYDQUMC9/fYZ1zhHqAWLVspU3jOWma/DwRdmJipV8RmAhC28fiTz+qbBA1h4eHyrmpo2OuOaeDt1Lk094/QQAouNBAPgjuCcbPbylUuYVzjQqCrxZSD7HeZ40s7e84cPd7QsVMXGT9hQpZuGzvotkJfNbpnECDRRYEZXGbg2A7M7NChw9qkOnfppu+lQNcX+uFzMjq0ojH+0b5jJ1WHifr4jqgWrKnz2rVr9SM2wKZNm6zl5h4IgK4adO+Y99xvnsQg/py5c/VsJ7SmcU9GTnUxhIdH6DvdMcCMzA3Hi8zNbqwgVZkhumKw3a7dusvq1Wv0+UNwNHWBcRhgnhj/GTNmrD4vuJcC94LsVcHdbmh2A2nQoJEec5k0abK+pwbXAOMaOdUfXUu44x/XFFnqgIGD9B3+GCcxYD0sM/XD+JQBg+IYg9Dvqb8nTpyw3kMWhbviUWcc76bNm7Xh4U57sy33O8zxeHcsx3ls06adHvfBuXc/jwCfpRkzZ+oHg6Jrbvfu3SqzTshSn9jYzPqQggMNhJBcJMs03vqZ03gJKYjQQAjJRWggpDBBAyEkF6GBkMIEDYSQXAR38W/dtk0Ld4MTUpChgRBCCHEEDYQQQogjaCCEEEIcQQMhhBDiCBoIIYQQR9BACCGEOIIGQgghxBE0EOI17L+SWJDBzYRXekOhk3UuRW5vD2CLebFdkj+ggXiQXXv3yR/NO0ndFp2lfqsu+v/fm3WQcxf5Ao6dPFOCQ4/q/0+djrOW46LFJ7iedJsfiY45Ie17DHRf7HMkJadImvqSXA279uyT+UtWZFmGhzl2HzBCP3QwJ+YtXiHb/V1P4b0cTsfFSw+1PfxuSE7sCzwoU2ctcF9sgQdJJiQmuS/OEfxeifns7di1VxYszXyS7+XQsddg/dmv17KL/i7g/5Vr/3IvZnHk2HEZPs71BGP3zz2O+2LfH5K30EA8CFrcCBz4QrTu0ldSUlP164sReDBY4jKCzHe/NbVae/6798qSFWvsRfMVUTGx0qJTH/fFPsfQ0RMlPCLSffEVsVNdqzkLM39OFuCzsHvv/hyfoAxmL1gqW3fudl98QdLVdnYH7FfbzTmYBuwPkonT57ovtli5dqOsWpf5lOSLsWW7vyxbuVb/v03Vce6irMd2KWDI+NyPmTRdr4//8aNbFwI/YHYgyPVkZPvnHsf6x58drd+6J56HBuIFIqOipV23ftoMwiOiZEpGy3DT1p0ybY7rt7/Xb9qqA8L0uYt1mcGjJsmXP9aTDj0HyZoNm3UG83vT9jJ60gwdjGbNXyKN2/XUrVC07mNPnJLxU+dIv2FjVSsxwNo3sph+Q8dIHdXqGzVxujYxlIs96Xq8+7LV6yXoUIj+0g4ZPUm3DgePmiiJScmqTttUIFwuzdr3lNZd++l6AQSBVl36aUNAUAQTps2RGfMW6/0MHDFeBw0Ey9ETZ+hWJ/bdsrPr9yw2btkuzTr0kj+VdmWsbwgLj5TOfYZIHRUops1eqI8Vv5Y4Rh03tj1AbRst57MZ56Ce2nbXvsMkKjpGt0wRbHAMbbsPkMMhR/Q5HzRyotXanjFviRwLi1AB6rBMmjFft44btO6mzkGwLFu1Xqr/0Vyad+ytzuEeHcTadOuvW86r1m206oh99x4yRv9YVcyJk9JeXSMExQh1nXFtd6pWep/Bo/W1a9SmmxwKDtXBb+CICfr845r0Hz5OaqtjHDdlln4EPgwErW6cl9Zd+0uM7XHoEZHRVosc52OgOh4cw2B1vfD6WFi4Pme1m3WU2eqc4HHzdgNBax/HiPON494feEiV7aCFzx/2P2HabGnUtof+/KCVb0A2XK9lZ/3ZGzd1ts5A+qhjx3kzxwYOHg7Vx9u0fS9ZvT5nY8I+du91Pe5lgqpbtGpU4JcO26nM9OSp0/oa4byGqc/ZdFWv0KPHrc/9uKmzdHb+TY0G+toeORam64Z6NFGfz+WrXb9ZsnDZalmsPgMtO/e7oFkT59BAvIDdQPBl/UEFKXQL4MuKLyH+76S+CPhCDRg+XgW+o7rst7Ua65Yags92FbQXLVulAwa+xNPnLNTb9t+zT4aOmaSD1xfV6+rAgQBnwBdrxZoNentLVCsSdenab6j66/pd8KmzF+htbFBmAQNAe3a1CpZHj4epL+MqbT6o83b/PdKt3zAdXNooM0HARHdM9botJC0tXTr3Huzaj1p/gAqOe/Yd0PuepAIFAtpStW+YDr7UNRu11cECgRHL7X3q09RxBRwI0seJ/aAMWvMwC5SbqeqIdbbs2KWNCufuL2VIw8dO0YGxk6oHzOvo8XCp0aCVrntDFTxPZQRFmOMhZSww2SZtu+sAhqDaqfcQQTUGjRwvx467fqOkVec+2jQTk5KUmS3Qx2EYMW6KCpoh+rzheoYcOaYC50Z9DpCBwHTRUt6vTAhBDjRQwRBmiPODBgOOEfXZuTtAGcgyGaL+xzJsA8dpwHHDFE8o08f5gBGgW6dJux7681FfBfggVRf8j3OyeZu/ZSAJqlzPQaP0cSIgoxsR+3B9Lv6y/od5gnUbt8rUWfNt+3YZ/uLlq3VZNB6ate+hj23fgYPSd8honQ2hfqgTPheN1XlFXd2xGwiMfr3aFwwIpr15205t2OOmzNT1xDkC9s89jg9mkpScrK87Gib4POJ6t+jUW5vueGVy3fsPt7J4krvQQLyA3UAAAj66qlqqAIWAeeDgYW0kaEEbAwHf/trYWgdByaTyCC7NO/ZSLcHR0qXPUN0ii1CG0KBVV9cObRxRX8a66svdd+hoFSTW6QBuNxC0mGEgeI0A11sFGxgHTGHh0lWyYfN2XQ5BtFaT9ipLOiA1G7TW+4ZqNW6rW+EwEBggWKEC0nb/3WqfY/SxAWzfZCATp8/R9R+tshIECzsI2GiVw7iq1WkuB1WAQQAOyShnzgdaqAiUelnGuitV4F37l+tXCMHvTTvo8wIDMa3qQSMnWAYyeaYrUOI9BEAwZNQEqwtLt9zVORmqWvowRDs4PgQ2ZEQIuktXrdXZYJhaF9cKmQBAloIAD4yB1KjfUgdBYPrzkYFsUkEUIBsaMT7rrxjCNNeqTHTBkpU68MIYYCDIJH9u0MYyNwTcOQuWZMlAYLA4hg69Bqnr1V6fQxybyaqGjJ4o7dRnCNcTmcyoCdOs/YItql7YP4CBzJjryppx3Vuoa4pzjO7Wvip7gKHUbtY+23UFdgOBweMa4zOG8zdcGTK6xvz3BGQxEPvnHg0pbBsmhX1jn+ZzWLd5R51xmiyJ5A00EC/gbiDoU27TbYAejNy7L1AZwECZPMP1G9t2A6nyWxPdugP+qpU6N6NfffnqdTpNR8vr5Ok4bUbIQGAk7iCA471Y9YXrOXCEbhH3GTxKjodF6PcR9GAg6A44Hh6hW46DVRDdrOoIIzF9+TgGBEJ8uTuqQIQWKL7ICMQIXl1U4InO6HZBIN+mMoRZ8xfr4AWQHbRSwca1zl6dgexRZtRUtdTts7PQdYWMAB9SbBPBFIa7bafr1/hQT5jYkhVr9cAzQJ1Xr9ukW7GTZriCJgywigow2A+6hdA6xflvqVqqxkCmZwTC0/GZBoIxEIxZYf/IutCSRXdRxZoNrWsBsPw3ZVDdVGsX+0D3DVreyP7sYyDJySlZDCQ1NVWaqsBvAizOPbIX+xgIsgl3A8H1w3poacPwjIFg0L/6Hy2snxKGwSDYGwNBUG3VpY+uI7qGflHZH84DzGP5atfPCcPQ/1INBWRr6A4NVvWxs3WHvzZLYB8DQbcpDATn4uf6rawJCOiWzGmsz24gaMggS2vTtb82UxhXrcbtdFeq3UDsn3vU+/em7fQ5hDH/WK+lbthgn3vU9wifSTQ+cOwkb6CBeAEE8Jade1sGgv7eDyr/qtN3fBHeqfiL7g4A6F9GgAPoMmrbvb+ER0bpgF/l1yaq1TxP96HXbdFJBdbJOmit+2uLKoN9ZP5mtmGHCoLIQJDa11PrIBCh9YkMAN0nDVVQQxfK/sCDunsA5RDw0K8OA0FgxX6wDQQZtJjR4oPxoH79h43VBtCh50AdfMBylenAJNEVVLNhaxk5fpoKEENVwOily6IbBdkJxgkwdmIHgQPbx3jMb03aaeNAXdBfjz5w1AP93/hpXPTNj1St5abtuutjQABrrgIsDAeTFuYtWq63iWDevscAve1aKoAiq8GMJ3TfAQRkBC+waPlqffwI7NgfzHLEuKn6+OxdbfgfXWymqwldkAiQAOMn6HIDMBCcV4BjQLBENoPulzFq+xjDwfXEdtAtB4xpuoMsD92eAN1F9Vt20ecT1/PPDj2V6UzTJoXj2bs/UF/LmNiT+hpMUg0UmN2XP9XX6wSqhsXPKgDPVecI3WKoI7oBcew4l3ZgcNXq/KnO10JtqjA7gCwADQCcC5zL1l366c8Dxo0w1uMOuqcwQ82ADBTdTQBdhDjX2BYMBNkMsH/uQc+BI6Wt2j5MHee4Zac+OgvEeByyO4wRolFG8gYaiBfACUfLyg5abWitIibFJyRYrXAYipmhgt/lxqCyafmipQ0DAGhtIUCfyPit85z2YUBAQdBFaw3gS4ouJbTK8aUzU0ExpoHWt5k2ie4FDKRjBhUCkQH7wvoIPGa8Bfs2x4C6IQMA2Ca6pdAiNQPZaH2iNQxjtWcf5j0YBo7VPmsNdccx2Kee4j2M1dinO6MVjfVNxgGwD5gwtomAjn2g1Yrfj3e9f1636AGyqQhVFoEe60VFx+rMzPzWux2UwTUCGGMwdcX5xHkFqIPZNv6aOuGaHFXHY8rhr5k+jPqZLi47eh8ZgRlGbrIOgGPDuTD1QX1RHuB6hqp94brYpxHD8M25Q1msbx9At4PPHRo+9mPD+TF1wHHhM4LAfqHBa5x7+7Rj1MfUEecO7wOMb+B7YLB/7nF8uJbYDvaJ5bje5vrofVxg/+TqoYGQy2aBMpCNW3a4LyaEFFJoIOSyQWvcPqOLEFK4oYEQQghxBA2EEEKII2ggHgaDnRhsNLoY6DLKjQFAjNPaJgwRQkiuQAPxMCMnTJeajdroKZyYuon59PbpoHZwzwSmzl4tU3amyKpAXi9CSO5CA/EweLQE5tUj+8B0RDz6A9MO7Y/FcE3nPS8bt+7Qj4wwYFqn+/RRTI+9VJYydmuyLN+X/XrhuXsp6ef1XwO8DMvsn4kz51xl08+6lqN4ypnzerk7WIb3U89kTJk9n/m/If2sa30DykBpZ/EIc9cyrJOew/YJIb4DDcTDwEDMAwNhErjT+nBIqHTvP0JOnXbNucfjTHDzoN1A8NwqPKQPN0htUsuxLm42w0MNcfPgxR7XkJOBnEo6Jy2XJErd+QnSeEGinFSv41POS/NFiVJjVoLUnJ0gEXHnVCAXqave77AsURYFpMrQ9UnSZ02S/KLe/1mVO5Wc9cNTc26C9F+bJN/PiJe5u1Ol64pE+XpqvPx12HU/wqbgNKmm3quqNHJjsjaOLWrZwPXJ8tGkeIlLPi+jNyXremEfu47n/HhyQoj3oYF4mIEjJ+inu+LuanP3NzKOJu16qozktC6DJ9XikSPGQHDzGu7yRqaBm8/wyAbcePiT+oubr/DIEDxS4kLkZCCjVfDeGJyus4VFe1Nl5o4U2RuWLssPuMrNUcF/ulqWogzkseGnZfuRdB3suysjmb/bVWb85mRZF5R1u29NiJOD0WckNvGclFbrRSeck6MnzkoTZQiJaefl9XFx+j1kKi2VWe08mi4b1DaqTY+X08rA9oSdkb7KoFQyIsdOn5OvpuR8IxshxPvQQDwMMpCV6zbqx2dUrtVY380L7AaCx3HYDQTP8vmlURv9uJAeA4brx3PgmVfIQJB9dOk71HqMdk7kZCC15yXI7ypb+FMF8Xrq/wmqzGmVhfRclSQtFyfKb6r1P0KZDAzkuVGZd3Z3VQYCQwAr9qfK0r1Zt/vuxDhJUEaBLqj/To7X3VAwjNpzEuSIWq+m+ms6r2btSpH5e1K1gcDAwBKV5XyjTAP1gmrMpIEQ4qvQQDwMDATPVQJ4eCKeNwTwvCA8uRWP0cAD/vAAQWMgeKQEnnuERzrgsRB4nAgeXIcnzSIrQdlu/Ybq7eBRDu6PjoCBrNyf9Xr1Xp0kmzIykODYs3Iw6oyMURnF/N0pehxiln+KDPvLZSBvjc9qIGEnL24gyDRgIJ+6GcjJ5PPypspAktNdFtJ1RZJsDnZlIEv3uAxkc0i69FJ1Q7aTpMqtCsz+ED5CiG9AA/Ew/YaOlZ0ZBoLn/fzauJ0EHgrWPxJVp1kH/WBBPFUVT8nFLCw9S0vwexNT9XI8bA8/TQrj6KoyDzxIrnGbbrIq4ydBf23cVj98z85oZQzPj46TjyfFaw1ZnyTHlAl8PilOjzX8Vy0Ljjkr246kywcT4qTVkkQ9LtJ9RaI2kBfHZhpIpyWZBoKsZvGerJ+DV5XZJKa7DOT9iZkGUnOWK/OYp8p/oTKM35ShINNJU5taF6i2szvjGUhqvWYLVeahMqBPVL0w7kII8U1oIB4Gs6/s03b1/SAZr/EgOjz8zZQxAvohfIlJWmZtLMPD7vBrgQbM1HKfFozWPK6xkZl1hf+jVXDHrCgDup9OJbtmQ5nbVOyfD6ybuf/MbRnsZS/0PzKUE0mZM67ct4PXqAPKEUJ8FxoIIYQQR9BACCGEOIIGQgghxBE0EEIIIY6ggRBCCHEEDYQQQogjaCCEEEIcQQMhhBDiCBoIIYQQR9BACCGEOIIGQgghxBE0EEIIIY6ggRBCCHEEDYQQQogjaCCEEEIcQQMhhBDiCBoIIYQQR9BACCGEOIIGQgghxBE0EEIIIY64lIH8PyZRP9CCtrsOAAAAAElFTkSuQmCC>