Merhabalar,

Bundan sonra haftalık yazılar ile birlikte olacağız. Yazılarımın ana teması, Blokzincir'in etki yapacağı alanlara göz atmak olacak. Başlangıcı da en çok etki yapacağı düşünülen finans alanında gelişen Merkeziyetsiz Finans (Decentralized Finance - DeFi) hareketi ile önümüzdeki hafta yapacağız. 

### Neden ortaya çıktı bu Blokzincir?

Öncesinde bu yazıda bana sık sorulan bir soruya farklı bir açıdan yanıt vererek başlayalım istiyorum. "Blokzincir nedir?" diye sorulduğunda hepimizin ayrı bir yorumu, ayrı bir cevabı var. Bana sorduklarında tek cümle ile cevabım "Dijital dünyada, ikili her tür ilişkide aracılık yapanları ortadan kaldırmayı hedefleyen felsefenin yarattığı teknoloji" diyorum. 

Gelin dilerseniz Blokzincir'in çıkış noktası olan felsefenin çıkış noktasını kısaca yorumlayalım. İşin özünde bahsettiğimiz bir "güç çekişmesi" ve kökleri çok eskilere dayanıyor. Çekimenin bir tarafında birey diğer tarafında ise bireyin sahip olduğu her tür varlık, hak ve özgürlüklerini sınırlamaya (ya da sahip olmaya) çalışan her tür yapı var.

Bireyin sahip olduğu bu hakların üzerinde sahiplenmeyi hemen "haksız" bir sahiplenme olarak algılamayın lütfen. Bunların pek çoğu bireylerin kendi istekleri ile bu yapılara veriliyordu. Örneğin bir toplum içinde güvenli ve huzurlu yaşamak istiyorsanız, gayet tabii varlığınızın bir kısmını vergi olarak vereceksiniz, aksi halde havadan gelecek değil bu hizmetler. Ya da bir işi yaparken arada bir aracı varsa, o aracı gayet tabii bu hizmeti bir bedel karşılığı size sunacak. 

Djital çağ öncesi analog çağda, bireyin yukarıda bahsettiğimiz haklarının kısıtlanması çok daha açık, ancak daha kısıtlı bir şekilde yapılıyordu. Zira fiziki engeller vardı. Ancak dijital çağ, bir anda yavaş yavaş gelişen hayatımızı hızlı çekime aldı. Ve biz bireyler bu hızlı çekime alışamadık. Alışamayınca da bu dünyadaki haklarımız eskisine oranla görülmemiş bir biçimde elimizden alındı. Hâlâ da tam olarak farkında mıyız - belki bu yazıyı okuyan sizler için evet ama toplumun büyük bir kısmı için hayır. 

İşte Blokzincir, daha dijital çağın başlangıcında bireyin elindeki özgürlüklerin hızla elinden kaydığını farkeden bir grup insan tarafından gerçekleştirilen bir devrim, daha doğrusu bir evrim. Zamanlama olarak belki de kusursuz bir fırtına şeklinde iki büyük olayın sonucu olarak ortaya çıktı. 

Bunlardan birincisi hayatımızın içine girerek bize ait bilgilere el koyan teknoloji devlerinin tehlikelerinin farkedilmesi. El koyma derken, internete ayak bastığımız andan itibaren ne yaptığımızın, kimlerle ilişiye girdiğimizin an be an gözlenmesi ve el konması. 

İkincisi ise ABD'de FED'in 2008 krizine karşı sınırsız denecek kadar çok miktarda parayı finansal sisteme sokması ve bu paranın bireylere değil krizi derinleştiren finans kurumlarının cebine gitmesi. Krizi yaymamak adına riskli yatırımların kurtarılması sonucu risk/getiri dengesinin bozulması ile uzun vadede zamanında alınan bu riskli yatırımların bedelini alanların değil krizde bir suçu olmayan bireylerin ödemesi. 

### Nasıl ortaya çıktı?

İşte Blokzincir teknolojisini kullanan ilk ürün olan Bitcoin, yukarıdaki iki gelişmeye tepki gösteren felsefenin ürünü. "Acaba dijital dünyada hiçbir aracıya ihtiyaç duymadan varlıklarıma sahip olabilir miyim, onu istediğim kişiye yine bir aracıya dayanmadan gönderebilir miyim?" sorusu üzerine yapılan çalışmaların ortaya çıkardığı bir araç. 

Bunu yaparken de tekrar edelim öyle ağaç kovuğundan çıkmadı Bitcoin. Üç kritik gelişmenin artık olgunlaşmaya başlaması bize Bitcoin denen ürünü verdi. 

Birincisi, aslında bize dijital hayatın nimetlerini de getiren internet. Internet önemli, zira "aracıları ortadan kaldırmak" derken aslında merkezi olan aracılara olan ihtiyacı gidermekten bahsediyoruz. Bunun yolu da bu aracılık hizmetini dağıtmak, tek bir elden çıkmasına (bir nevi monopol olmasına) engel olmak. Dağıtılmış hizmeti verebilmesi için bu parçaların birbirleri ile iletişimde olması gerek, dolayısıyla bir ağa sahip olmalılar. Yani, Blokzincir teknolojisini 1950 yılında düşünmüş olsanız da gerçekleştmeniz imkansızdı!

İkincisi, dijital dünyada bireyin kendine ait varlıkların sahipliğini kanıtlayabilmesi. Bunun için bireyin dijital varlıklarının tek ve kopyalanamaz olması, aynı zamanda bu varlıklar üzerinde yalnızca kendisinin hak iddia edebilmesi için djijtal bir kimliğinin olması gerek. İşte bunları sağlayabilmek için de 80'li yılların başından itibaren gelişmeye başlayan şifreleme teknolojilerinin olgunlaşmaya başlaması gerekiyordu. 

2000'li yıllara geldiğimizde artık gittikçe olgunlaşmaya başlayan internet ve şifreleme teknolojilerinin üzerine Satoshi Nakamoto dediğimiz kişi/grup üçüncü kritik konuyu geliştirdi. Adeta un ve şekeri bir araya getirip kıvamında bir helva yaptı bizlere. Bu da dağıtılmış bir şekilde bir arada duran makinelerin, ortak hareket edebilmelerini sağlayan bir yazılım (uzlaşma mekanizması). Bu sayede, binlerce makine herhangi bir merkezi otoriteden direktif almadan, tamamen serbest bir biçimde kendilerine verilen kodu kullanarak on yıldır tık demeden çalışan bir sistemi yürütüyorlar. İşte devrim de burada.. 

### Bundan sonrası

Blokzincir, yukarıda bahsettiğim çekişme içinde bireyin eline verilmiş bir araç. Bireyler bu araçları ne kadar kullanacak, bu araçlara ne kadar adapte olacak zamanla göreceğiz. [Cambridge Analytica](https://www.theguardian.com/news/series/cambridge-analytica-files) ya da gibi skandallar bu alandaki farkındalığı artırmak anlamında oldukça etkili oldular. 

Yalnızca bireyler tarafından kullanılacak açık blokzincirler değil, kurumlar tarafından kullanılan özel blokzincirler de benzer şekilde oluşan katma değerin aracılar tarafından yenen parçası üzerinde kullanıcıların daha fazla hak iddia edecekleri yapılar kurmak için çalışıyorlar. Özel blokzincirlerin gerekliliği konusunu ise tartışmaya devam edeceğiz zira o alanda daha büyük potansiyelim dağıtık veritabanları ile kullanımında olduğunu söylemek mümkün. 

Geniş kitleler hala 











Dikkat ederseniz "çekişme" sözünü kullandım, kimileri "savaş" da der buna. Halbuki savaşların genelde bir noktada galibi olur. Halbuki bu çekişmenin herhangi bir galibi şimdiye kadar yok ve muhtemelen hiçbir zaman da olmayacak. 