Artık sağır sultan duydu herhalde: Facebook, kripto para piyasasına Libra ile şaşaalı bir giriş yaptı. Tüm kripto alemine hayırlı olsun!. 

Bir paragrafta özetleyelim: Facebook, yaklaşık xxx kuruluş ile birlikte merkezi Cenevre'de olan bir vakıf kuruyor. Bu vakif 2020 yılında Libra adında bir Blockchain kurarak aynı adlı bir kripto para çıkaracak. Bu para, aslında arkasından %100 dolar ve benzeri paralardan oluşan bir sepet ile desteklenen bir SabitPara (stable coin). Kişiden kişiye para transferi dışında, Facebook (ya da isteyen diğer kuruluşlar, örneğin Über) sistemi içindeki pek çok hizmet alımının karşılığında ödeme olarak kullanılacak. Biz bireyler elimizdeki TL, dolar vs parayı Libra'ya çevirip sistem içinde kullanabileceğiz. Bunu yaparken elekronik cüzdanlar kullanacağız normal olarak. Facebook ise Calibra adıyla bu cüzdanlardan ilk örneği de görücüye çıkardı. 

### Facebook'un kripto piyasasına girmesi neden önemli?
Facebook bir dev. Bu devin piyasaya girmesi hem kendisi hem de piyasa oyuncuları için önemli. Gelin bakalım her iki tarafın bakış açısından: 

#### Facebook için neden önemli?
Facebook neden bir kripto para çıkarıyor? Soruyu şöyle sormak daha doğru sanki: Facebook neden onlarca farklı kurumu içine alarak geniş bir yapı kuruyor? Çünkü, Facebook bir dev olarak sıkışmaya başladı. Bir çok taraftan. 

Kanun koyucular: Özellikle veri kullanımı konusunda Cambridge Analytica skandalı sonrası Facebook'un tepesine binmiş durumdalar. Blockchain bazlı bir sistem kurup, iine 
Maliyetler: Para transferleri için Visa, Mastercard'a ödenen ücretler
Yeni fırsatlar: 

Libra özünde "para merkez bankaları tarafında basılır" görüşünün anti-tezi olma yolunda. Tamam - tabii ki arkasında dolar, euro gibi bir varlık var (ki bu şekilde çalışan Hong Kong gibi ülkeler de bulunmakta). Ancak sonuç olarak baktığınızda özel şirketlerin kurduğu bir yapı merkez bankalarından bağımsız olarak alışveriş aracı olacak bir para çıkarıyor. Bu bile başlı başına hükümetlerin gücüne tehdit olabilecek bir devrim (eğer başarılı olursa). 

#### Kripto para piyasası için ne olacak?
Facebook'un piyasaya girmesi kripto paralar için en azından üzerine yapıştırılan negatif yaftalar (kara para aklaması ya da uyuşturucu ticaretinde kullanılıyor gibi) nedeniyle insanlarda oluşan önyargıların azalmasına yol açacak. Bir tarafta hiç bilinmez garip garip (!) adamların kullandığı ne idüğü belirsiz paralar, bir tarafta koskoca Facebook!

### Facebook gerçekte kimin rakibi?
Facebook yeni çıkardığı sistem ile gerçekte kimin rakibi oluyor? Gelin Blockchain dünyasının oyuncularına bakalım ve karar verelim:

#### Bitcoin?
İlk akla gelen şüpheli. Piyasanın ağır ağbisi, şimdi mahalle dışından gelen yeni bir rakibe karşı. Gerçekten öyle mi? Bitcoin ile Libra'nın para transferi için kullanılmak dışında ortak pek bir özelliği yok aslında. Blockchain dünyasının iki ayrı ucundalar. 

##### Merkeziyetçilik

Bitcoin, tamamen dağıtık, merkezi ya da lideri olmayan bir yapı. Dolayısıyla sansür edilmesi çok ama çok zor (imkansız da diyebilirsiniz ama büyük konuşmamak lazım). 

Libra ise bir konsorsiyum tarafından sürülüyor, her ne kadar lideri Facebook olsa da. Bütün konsorsiyum üyeleri, merkezi yapılar. Libra da benzer şekilde Cenevre merkezi bir yapı. Sansür edilmek ağır bir kelime olsa da, gerek kanunlar gerekse başka politik nedenler ile baskı görmeye hazır. Avrupa Birliği "zaten dakika bir gol bir" [başladı baskıya], keza ABD'de de [kaşlar havaya kalktı]. 

##### Dağıtık yapı

Bitcoin'de sisteme giriş çıkış (kullanıcılar, yatırımcılar, madenciler) herkes için serbest.

Libra, izne bağlı/kapalı (permissioned) bir Blockchain olarak kuruluyor - ileride beş yıl içinde açık (permissionless) bir sisteme girmek gibi bir [hedefleri var](https://twitter.com/jerrybrito/status/1140909195925041152/photo/1), ama bu henüz net değil. 

Bu neden önemli? Bir önceki madde ile alakalı aslında. Sisteme giriş çıkışın bir otoriteye bağlı olması sistemi dış tehditlere karşı daha korunaklı hale getiriyor. Ama öte taraftan da, otoriteye karşı yapılacak her türlü politik baskı için de zayıf bir karın yaratıyor. 

##### Paranın değeri (ya da sıkça sorulan malum soru: "Libra alayım mı"?

Bitcoin kendi değerini kendi yaratan, arkasında herhangi bir varlık, güç olmadan bugünlere gelmiş bir para. Yani altın gibi değer korumak için kullanılma özelliği var. Öte yandan, arkasında bir varlık olmaması nedeniyle değeri arz ve talep ile belirleniyor ve özellikle emekleme aşamasında olduğu ilk 10 yıl içinde ciddi dalgalanmalar gösterdi. 

Libra ise dolar, euro benzeri paraları arkasında alan bir yapı. Yani kendi başına bir değeri olmayacak. Bir sepet kullanacağı için nispeten dalgalanmadan az etkilenecek. Bu  da bir kesim insan için cazip olabilir - özellikle parası çok dalgalanan ya da değer kaybeden ülkelerin vatandaşları için varlıklarının değerini korumada bir alternatif sağlayabilir. 

### Ethereum?
Ethereum daha önce de [bahsettiğimiz](/genel/2018/06/14/dunyanin-en-buyuk-bilgisayari-ethereumun-hikayesi.html) gibi [Akıllı kontratlar](/genel/2018/06/29/bu-kontratlar-cok-akilli-ethereum-ve-akilli-kontratlar.html) vasıtasıyla üzerine pek çok farklı girişimleri geliştirilmiş bir platform. Facebook'un kurduğu Libra Blockchain'i bu anlamda Ethereum'a bir rakip gibi görülebilir. Zira Libra yalnızca para transferinde kullanılacak bir para olmanın çok ötesinde üzerine yazılacak yazılımlar ile kullanıcıların finans ile ilgili her tür ihtiyacına çözüm getirmeyi amaçlayan bir platform. Facebook bu amaçla geliştiriciler için Libra sistemi üzerinde uygulama yaratmada kullanılacak bir dil de [yayınladı](https://developers.libra.org/).

Facebook'un geçmişte platformunu kullanan şirketler (oyun şirketleri, reklam ajansları, dijital analitik firmaları) attığı kazıklar düşünüldüğünde yazılımcılar bu suya atlamak konusunda tereddüt edebilirler. Onlar için en büyük cazibe merkezi ise Facebook'un 2.3 milyar aktif kullanıcısı. 

### Diğer kripto paralar?
Libra'nın ilk aşama para transferi işlemi yapacağını öngörürsek, bu alanda etkileyeceği ilk paralardan birinin XRP olduğunu söylemek yanlış olmaz. Zaten bu nedenle Libra açıklamasının yapıldığı gün XRP'nin sahibi Ripple'in para transfer kuruluşu Moneygram'a 50 milyon ABD Dolarına ulaşacak miktarda bir yatırım yapacağı haberi piyasalara [düştü](https://www.coindesk.com/ripple-could-invest-up-to-50-million-in-moneygram-in-xrp-boosting-deal). 


### Bundan sonra ne olacak?





### En önemlisi bizim için ne önemi var?

Libra'nın belki direkt bu yazıyı okuyan kitle için değil ama bankacılık sistemine dahil olmayan geniş bir kesim için fayda sağlayacağını düşünmek yanlış olmaz. 

Öte yandan, bireyler için kendi merkez bankalarının bastığı paralara alternatif getirmesi, onların mali özgürlüğü açısından önemli. Öte yandan parası yeterince değerli olmayan ya da izlediği mali politikalar nedeniyle paraları değer kaybına uğrama ihtimali olan, kısaca yatırımcıya güven vermeyen merkez bankaları karşılarında bir rakip daha bulacaklar. Tabii ki şu anda da bireyler kendi paraları yerine dolar, euro benzeri paraları tutabilirler ancak paraları alma satma ya da başkasına transfer etme konusunda verilen komisyonlar ciddi tutarlar.

### Facebook ve dijital dünyadaki özgürlüklerimiz
Bireysel özgürlükler konusunda Libra belli özgürlükler getirse de aslında belli konularda kaygı yaratmıyor değil. Facebook özünde Google ile birlikte dünyanın en büyük iki reklam ajansından biri. Ve kurduğu benzersiz iş modelinin temeli kullanıcı bilgilerini toplama ve bu bilgiler odağında kullanıcıya nokta atış reklam yapmaya dayanıyor. Ancak Facebook halka açık bir şirket ve Wall Street ondan sürekli olarak kârını artırmasını istiyor. Facebook'un elindeki en büyük varlık ne? 2.3 milyar [kullanıcı](https://zephoria.com/top-15-valuable-facebook-statistics/). Bunlardan bir yere kadar reklam geliri elde edebilir. Daha fazlasını vermesi lazım kârâ susamış fonlara, yoksa hisse senedi tepetaklak gider. 

Fotoğraflarınız, beğendiğiniz makaleler, sevdiklerinin doğum günlerini kutlamak gibi özel hayatınızla ile sizi sizden iyi tanıyan Facebook, şimdi Libra ile sizin harcamalarınızı da görmek ve ona etki etmek istiyor. 

Facebook aslında Çin'in dijital anlamdaki en büyük devi olan WeChat'ın yolunu izliyor. Kendi halinde masum bir chat programı olarak başlayan WeChat, hükümetin de desteği ile şu anda her tür finansal işlemi dijital olarak gerçekleştirebildiğiniz dev bir platforma dönüşmüş durumda. 

Ama bir yandan da şu anki mevcut modelinin bile zayıf yanları ve bu Cambridge Analytica skandalı ile iyice açığa çıktı. İnsanlar artık dijital dünyada kendilerine ait bilgilerin yavaş yavaş önemini kavramaya başladılar. Facebook da buna eğilime karşı kendi gardını almaya başladı. Mark Zuckerberg "gelecek mahremiyette" [temalı gelecek vizyonlarını paylaştı](https://m.facebook.com/notes/mark-zuckerberg/a-privacy-focused-vision-for-social-networking/10156700570096634/)

Dolayısıyla Facebook geçmişte yaşanan tepkileri de dikkate alarak bu yeni girişimde daha temkinli yaklaşıyor. Yanına pek çok ortak alıyor, bağımsız bir vakıf kurduğunu söylüyor. Bilgilerin mahrem tutulacağını belirtiyor. Yeterli mi? Bence hayır. Şu an yapmaya istediği suyu bulandırmaya çalışmaktan başka bir şey değil. Zira para olarak bilgileri tutmayacak ama parayı harcadığınız yere bilgilerinizi verecek. Dolayısıyla bir şekilde artık harcama bilgileriniz de Facebook'un eline geçecek. Öte yandan vakıf kurup ortakların arkasına sığınarak tekel olarak suçlanma ile başlayan pek çok politik baskıyı azaltmayı planlıyor. 

Toplumun büyük kesimi bu konuda hassas olmayabilir. Ancak bu tip bir genel izlemenin en uç noktası olan Çin aslında işin nerelere gidebileceği konusunda bize ipuçları veriyor. Sosyal medya aktifliğinize göre size bir skor veren ve düşük skorlu olanlara pasaport vermemek gibi yaptırımlar uygulayan baskıcı bir sistem Çin'in yaptığı. Geçtiğimiz ay Hong Kong'da yapılan protestolara giden gençlerin kendilerine ait metro kartlarını kullanmayıp, tek kullanımlık kart almaları bir başka örnek. Protestolara katıldıklarının kullandıkları kartlardan ortaya çıkabileceğinden korkuyorlar. Yaşadıkları acı tecrübeler yüzlerce insanı bu yöne itmiş durumda. 

2020'de başlayacak projenin detayları henüz belli değil. Ancak Facebook'un geçmiş sicili bizi Libra konusuna temkinli yaklaşmaya itiyor. 

#### Yaşanacak ikilem

Bir tarafta finansal sistem dışında iseniz sisteme dahil olma imkanı, ya da sistem içinde iseniz size ucuz hatta maliyetsiz pratik bir alışveriş aracı kullanma imkanı. Diğer tarafta ise, yaptığınız her tür harcamanın izlendiği, iyi niyetle baktığınızda buna göre size daha özel reklamların sunulduğu, kötü niyetli iseniz alışveriş harcamalarınızdan başlayarak düşünme ve değer verme algılarınızın yönlendirildiği bir dünya. 

Siz hangi tarafta yer alacaksınız? Pratiklik mi yoksa mahremiyet mi?


