Son yayınladığı kitabından yapılan bir alıntıda ünlü yazar Yuval Noah Harari 2050 yılında çocuklarımız için gerekli olacak yetenekler konusunda zihin jimnastiği yapar. (Detaylara yazının [orijinalinden](https://www.wired.co.uk/article/yuval-noah-harari-extract-21-lessons-for-the-21st-century) ya da Türkçe çevirisinden [Özet Kitap](http://www.ozetkitap.com/portfolio/items/2050de-basarili-olmalari-icin-cocuklarimiza-ne-ogretelim/) üzerinden ücretsiz ulaşabilirsiniz). 

Sonuç olarak bugünkü düşünce kalıplarımız içinde ya da dışında (bilim-kurgu gibi) yapacağımız her tahminin boş olduğunu söyler yazar. Öğretilmesi gerekenin kendini yeniden yaratmaktır ona göre. Uzun vadeli tahmin işini Harari'ye bırakalım ve yazının içinden dijital dünya ile ilgili gözlemlerine göz gezdirelim:


>*Nasıl başarılı olacak gelecekte gençler?*
>
>*Büyüklerini örnek alarak mı? Hızla değişen dünyada büyüklerin size önerdiklerinin hala geçerli olup olmadığını ayırdetmek imkansız.*
>
>*Peki ya bunun yerine teknolojiye mi güvenmeli? Bu aslında daha tehlikeli bir kumar. Zira ne istediğinizi biliyorsanız  faydalı ama bilmediğiniz durumda, teknoloji ne amaçladığınızı bile şekillendirerek kendine hizmetkar yapabilir sizi.*
>
>*O zaman ne istediğimizi anlamak için kendi iç sesimize mi güvenmeli? Çağlar boyunca en önemli salık verilen öğütlerden biridir "Kendini bil". İyi ama biyoteknoloji ve makine öğrenmesi, geliştikçe ileride en derin duygu ve isteklerimizi manipule edecek hale gelecekler. İçimizde duyduğumuz o sesin kendi sesimiz mi yoksa Coca-Cola, Amazon ya da bir hükümetin kalbimizdeki doğru noktalara temas ederek yarattıkları ses mi olduğunu nasıl ayırd edeceğiz?*

İşte bireyler ile büyük kurumlar arasındaki mücadelenin bir başka safhasına hoşgeldiniz. Dijital dünyada sizi yani düşüncenizi kontrol etmeye çalışan yapılara esir mi olacaksınız, yoksa olabildiğince kendini korumaya mı çalışacaksınız. 

Blok zinciri teknolojilerinin ilk çıkış noktası işte bireye ihtiyacı olan bu özgürlüğü vermek aslında. Gelin biraz daha detaylı bakalım buna: 


Gayet tabii, blok zinciri sonraları daha geniş kullanım alanları için kullanılmaya başlandı - daha geniş anlamıyla güvene dayalı aracıları ortadan kaldırmak hedefiyle. Bankaların kendi aralarında maliyeti düşürmek, bürokrasiyi azaltmak için kurdukları blok zinciri konsorsiyumları gibi. Çok güzel. Ama bu yazımızda konuştuğumuz, blok zinciri teknolojilerinin ilk çıkış noktası olan bireyin dijital dünyada ihtiyacı olan özgürlüğüne sahip çıkabilmesini sağlamak. 


İnternet'in geniş kitlelerce kullanılmaya başlandığı 2000 yılların başları şimdikinden çok farklıydı. Dijital çağa geçiş ile birlikte kanun ve kuralın olmadığı bir ara dönemdi bu on yıl. Kimileri bunu her tür özgürlüğün yaşandığı bir ütopya kimileri ise "vahşi batı" tarzı kişilerin özlük haklarına saldırıldığı ve hesap sormanın olmadığı bir dönem olarak adlandırır - tamamen hangi perspektiften baktığınıza ve politik eğilimlerinize göre değişir. Ancak herkesin hem fikir olduğu sonrasında bu on yılın ortasından itibaren kitlelerin "ücretsiz" verilen hizmetler aracılığı ile önce ticari bir meta haline getirildi. Başta Facebook ve Google, önce bizim yaptığımız her hareketi mercek altına aldılar. "Like"larımızdan tutun yaptığımız yorumlara kadar. Sonrasında küçük "cookie"ler aracılığıyla bizi izlemeye başladılar. Nereye gidersek arkamızdan geldiler dijital surflerimizde. Ama o da yetmedi tabii, akıllı telefonların gelişmesiyle birlikte, telefonlarımızın mikrofonlarından konuşmalarımıza "dikiz atıp" ona göre reklam vermeye başladılar. 





---

Yazının bir başka yerinde de okullarda çocukların beyinlerine ezber yoluyla bilgi tıkıştırmak yani bir nevi bilgi arsızı olmak yerine, artık üzerimize yığın halinde gelmekte olan çoğu ipe sapa gelmez bilgi sağanağında seçici davranmanın önemini anlatır. Seçici davranmak derken kastedilen, bilgiyi anlamlandırma, gerekli ile gereksiz bilgi arasındaki farkı söyleme, daha önemlisi parça parça bilgileri birleştirerek geniş bir dünya haline getirme yetilerini kazanmak.. 


Zira, teknoloji sizi daha çok anladıkça siz ona hizmet etmeye başlarsınız. 


*Birebir çeviri değil mealen yazılmıştır.
