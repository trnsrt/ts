

Blockchain'in hayatımızda neler değiştirebileceği ile değişik alanlarda uygulamalarına [sağlık], [sanat], [insani yardım] alanlarından bundan önceki yazılarımızda kısaca göz atmıştık. Şimdi de şans alanındakilere bakalım.. 

Aslında şans alanında Blockchain'e bakıyoruz demek pek çoğumuzun aklına talih oyunlarını ve hatta kumarı getiriyor olabilir. Ama burada bahsettiğimiz aslında "tahmin piyasası" (prediction market). Ne demek bu biraz daha açalım.. 


Tahmin piyasaları esasında, insanlara gelecek ile ilgili tahminlerin hisselerinin satıldığı piyasalar. Normal bir hisse senedi piyasasından farklı değil - sadece alıp sattığınız bir şirketin hissesinden ziyade bir olayın olma ya da olmama ihtimali. 

Bu tip borsalar şu anda normal olarak var. Özellikle vadeli işlem borsaları bu iş için kurulmuş durumda.  Blockchain ile bu tip borsalar merkezi bir yapıdan, adem-i merkezi yani herhangi bir merkezi olmayan dağıtık bir yapıya kavuşacaklar. Bunun ne gibi avantajları var?


Blockchain'in ana temellerinden birinin Akıllı Kontratlar olduğuna [bir yazımızda] değinmiştik. Özetlemek gerekirse, Akıllı Kontratlar içeriği itibariyle aslında akıllı olmayan, gayet basit kontratlar idi. Ancak Akıllı Kontratları güçlü yapan, hiçbir dış etken ya da taraflardan birinin isteğini göz ardı ederek, eğer gerekli koşullar oluştu ise o kontratın gerektirdiği her türlü sonucu "tak" diye yapması idi. Bu ne sağlıyor? Bu insanlar için öncelikle "akıl sağlığı" (piece of mind) sağlıyor. Ne demek bu? Şu demek, bir anlaşma yaptığınızda "acaba karşı taraf sözünü yerine getirmezse" diye geceleri uykunuzun kaçmasına gerek yok. İyi yapılmış bir Akıllı Kontrat size otomatikman olarak hakkınız olanı verecek. 

Peki nasıl çalışacak sistem? Şöyle: Herhangi ama herhangi bir konuda gelecek ile ilgili bir tahmininiz var. Örneğin, İstanbul Şişli'de oturuyorsunuz ve yeni yılın ilk günü saat 12:00 ile 16:00 arasında kar yağacağına eminsiniz. Etrafınızdaki insanlara sordunuz, çoğunun bu konuda bir fikri yok - hatta böyle bir iddiada bulunduğunuz için size deli gözüyle bile bakabilirler. Halbuki, o gün İstanbul'da ya da Türkiye'de ya da dünyanın herhangi bir yerinde sizin gibi başka "deli" İstanbul'da havanın aynı saatler içinde günlük güneşlik olacağını düşünüyor olabilir!.. Birincisi böyle bir düşünen bir insanı normal yollardan çevrenizde bulmanız çok zor. O anlamda internet üzerinden ortak bir platform olması iyi olur. İkincisi, çevrenizde böyle bir insan bulsanız bile sözüne nasıl güveneceksiniz? Ya cayarsa?. Hadi diyelim, oturdunuz noterden bir sözleşme imzaladınız, ya yine ödemez ise? Gidip mahkemeye mi vereceksiniz? Uğraş dur, üstelik üç kuruş para alacağım diye tonla masrafa gir. Üstelik eminim hakim ve savcılar da böyle gereksiz konularda onları uğraştırdığınız için size çok sevgiyle bakmayacaklardır. 

Blockchain üzerindeki bir platformdan aynı işlemi gerçekleştirdiğinizde, öncelikle bu tip tahminlerde bulunan pekçok kişi ile aynı ortamda olduğunuz için tahmininizin tersini düşünen birini bulmanız çok daha kolay. Daha da önemlisi böyle bir kişi bulup anlaşma yaptığınız anda artık rahatsınız. Zira, öncelikle bu tahmininiz Blockchain üzerinde kayıt altına alınıyor ve daha önce de pekçok kez [yazdığımız gibi] Blockchain üzerindeki kayıtlar hiçbir şekilde hiç kimse tarafından geriye dönük olarak değiştirilemez. İkincisi de, Akıllı Kontrat sayesinde yaptığınız tahminin sonucunu aldığınız anda sistem iddiayı kazanan kişiye gerekli ödüllendirmeyi otomatik olarak yapıyor. 

Burada kritik konulardan biri, işlemin gerçekleştiğine kimin karar vereceği. Bunun için belli bir ortak hakem belirleyebilirsiniz (örneğin maç sonuçları için espn.com, hava tahminleri için accuweather.com, belli ekonomik göstergeler için wallstreetjournal.com gibi). 

Tahmin piyasalarını sadece kişilerin istedikleri tahminleri yapacakları bir enstrüman gibi görmemek lazım. Aslında burada önemli konulardan biri de, bu tip piyasalar sayesinde gelecek ile ilgili toplumun ne düşündüğünü konusunda iyi kötü tahmin yapabilme, yani toplumun nabzını tutabilme imkanı. Bir nevi araştırma ya da anket şirketlerinin yaptığı tahminlerin çok ötesinden insanların ne düşündüğünü, ne tahmin ettiğini bu piyasalar sayesinde kestirebilirsiniz. Örneğin, bir sonraki seçimlerde Almanya'da Merkel'in iktidara kalma ihtimali konusundaki tahminsel oranlardan (olacağına inananlar satın alabilir, inanmayanlar bu ihtimali satabilir) ya da bu oranların zaman içinde artmasından ya da azalmasında kamuoyunun ne düşündüğünü bulabilirler. 

### Merkezi platformlar ile merkezi olmayan platformlar

Normalde tahmin oyunları için kullanabileceğiniz merkezi yapılar var - ve gayet de güzel işliyor. Pekçok vadeli işlem borsası var finansal alanda. Ya da spor karşılaşmaları için örneğin ülkemizde Spor-Toto teşkilatının sunduğu iddaa sayesinde pekçok spor karşılaşması için bahis yapmak mümkün. Tabii böyle yapıların belli kısıtları var - mesela sadece iddaa'nın size sunduğu karşılaşmalara tahminde bulunabiliyorsunuz, üstelik oranları da iddaa belirliyor. Dolayısıyla, sadece iddaa'nın belirlediği alanda onun topuyla oynayabiliyorsunuz - pek çok kişi için makul olsa da, daha özgür hareket etmek isteyecek bir kesim için çok da tatminkar bir oyun değil bu. "Topumu alıp aşağı mahallede istediğim kurallarla oynarım" demek isteyebilir kimileri.. 

Bunun yanında merkezi platformların her zaman belli bir otorite tarafından kanuni yaptırımlara tabi olması kimi insanlarda "acaba burada yaptığım bir tahminin sonucunda kazanırsam kanuni bir nedenle hakkımı almama ihtimalim olur mu?" şeklinde bir kuşkuya neden olabilir. Merkezi olmayan bir platformda kanuni otoriteler nasıl bir denetim yapacaklar, ya da ne kadar denetim yapılabilir, bunu kestirebilmek için henüz çok erken. Toptan yasaklama genelde çözüm olmuyor - ne ile karşı karşıya olduğunuzu iyi düşünmek lazım aksi takdirde bu platformlardaki aktiviteyi illegal yollara düşürmek, kanun koyucu için de ciddi bir vergi kaybı anlamına gelebilir. En doğrusu bu platformlarda belli tahminlerin yapılmasının önüne geçmek olabilir (örneğin kötü bir olayın - bir isyan, suikast vb olması gibi). 

Bunun yanında bir de merkezi olmayan platformların komisyon olarak merkezi platformlara göre çok daha maliyetli olduğunu söylemek lazım. Zira merkezi platformlar tahmin için belirledikleri oranların içine hatırı sayılır miktarda kendi komisyonlarını koyarken, merkezi olmayan platformlar aslında bir borsa gibi o tahminin alıcısı ile satıcısı arasında aracı oldukları için her iki taraf içinde kazanma durumunda alacakları ödül miktarı artıyor.  

### Tahmin piyasası oyuncuları

Tahmin piyasasının içindeki en büyük oyuncu şu an itibari ile [Augur](http://www.augur.net). Daha önce de bahsettiğimiz [Ethereum] platformunu kullanarak Reputation (REP) adını verdikleri bir token çıkaran Augur bu alanın öncülerinden biri. Augurun şu an itibariyle yaklaşık 350 milyon ABD Doları değeri var. 

&nbsp;

| ![augur-logo.png](/assets/augur-logo-600.png) | 
|:--:| 
| *[Augur](http://www.augur.net)* |

&nbsp;

![augur-logo.png](/assets/augur-logo-600.png) Bu alanda ikinci büyük Gnosis de benzer şekilde Ethereum üzerine kurulmuş, şu anda yaklaşık 56 milyon ABD Doları değere sahip bir platform. Gnosis de GNO adını verdiği bir token ile kriptoborsalarda işlem görüyor. 

Bir diğer bu alanda çalışmayı planlayan platform [Hivemind](http://bitcoinhivemind.com/) ise Bitcoin üzerine kurulu ancak şu anda henüz Ar-Ge aşamasında. 

Çin piyasaları için kurulmuş olan Bodhi ise Qtum Blockchain platformunu kullanırken, bir diğer 

Bunun yanında Çin piyasasında ön plana çıkan ve Qtum Blockchain platformunu kullanan [Bodhi](https://www.bodhi.network/) ve Ethereum platformunu kullanan [Stox](https://www.stox.com/) da tahmin piyasaları pazarından pay kapmaya çalışan diğer oyuncular olacak gelecekte. 






