Bu aralar piyasaları yakından takip ediyorsanız, etrafta bolca DeFi - yani merkeziyetsiz finans yazısı göreceksiniz... Özellikle içinde bulunduğumuz Haziran ayının içinde DeFi hareketinin öncülerinden Compound'un piyasaya çıkardığı COMP token (türkçesi için belirteç kullanılıyor ama açıkcası hâlâ alışamadım bu terime) çok konuşuldu. Nedir COMP token, neden bu kadar popüler oldu, başka 

Nedir COMP token?
[Geçtiğimiz yazımızda](https://www.btchaber.com/klasik-bankaciligin-rakibi-compound/) DeFi hareketinin öncülerinden Compound'un ne olduğundan bahsetmiştik. Bu arada sonlara doğru hafifçe COMP'dan da bahsetmiştik. 

Özetlemek gerekirse, Compound, DeFi sisteminin öncülerinden olarak, gelecek için kendine tamamen merkeziyetsiz başka projelerin üzerine kurulacağı bir altyapı olma vizyonu belirlemiş. 

Merkeziyetsiz yapılar tamamen kripto sistemi ile birlikte ortaya çıktılar. Bu nedenle bu yapıların nasıl yürütülmesi gerektiği konusunda bir görüş birliği yok. Daha çok karanlıkta "el yordamı" ile gelişen farklı ekoller var. 

Bu ekollerden bir tanesi, merkeziyetsiz kurulan yapıların yönetim biçimi olarak da en başından itibaren merkeziyetsiz bir biçimde kurulması. 

Bir diğer ekol ise, başlangıçta girişim sermayesi alıp, ürün ve sistem olarak merkeziyetsiz ama yönetim olarak merkezi başlamak, sonrasında yönetimi yavaş yavaş merkezi olmayan bir hâle getirmek. 

Daha başka pekçok yol var ama Compound bu yollardan ikincisini seçmiş. Pek çok prestijli girişim sermayesinden yatırım almış. İlk olarak ürünlerini kullanıcıların beğenisine sunup, sorunlarını çözmüşler. Şimdi ise yönetimi benzer şekilde merkeziyetsiz hale getirmeye çalışıyorlar. 

Nasıl yapacaklar bu merkeziyetsiz yönetimi?
Compound, demokratik bir şekilde geniş bir kitle tarafından yönetilebilmek için çıkardığı tokenları kullanıcılarına dağıtmaya karar verdi. 

Bunu yapmalarındaki en önemli neden, kullanıcıların tokenlara sahip olmaları durumunda, sistemin güvenliği ve doğru bir yolda ilerlemesi konusunda ellerinden geleni yapacağı şeklinde idi. 

Tabii, yeni bir sistem denedikleri için ortaya pekçok komplikasyon çıktı: 

Yalnız, başka yapıların (örneğin FreeTokens) aksine bunu yaparken kullanıcıları tamamen serbest bıraktılar. Bu ne demek? Genelde, örneğin bir şirket çalışanlarına hisse verirse, çalışanlar hisseyi alıp satıp kaçmasınlar diye onlara bu hisseleri zamana yayarak verir. Freetokens kendi kullanıcılarına verdiği yönetim tokenlarını bu şekilde "başkasına devredemezsiniz" diyerek vermişti. 

Compound, herhangi bir kısıtlama getirmediği için kullanıcılara verdiği COMP tokenlar anında çeşitli borsalarda işlem görmeye başladı (örneğin merkeziyetsiz bir borsa olan [Uniswap](https://uniswap.exchange/)'da alım satım yapabilirsiniz ya da yakında Coinbase'de de). 

Kısıtlı sayıda (10 milyon adet???) olarak basılacak olan COMP tokenlar başlangıçta 20 ABD Doları gibi bir değerden işlem görürken sonrasında yaklaşık 320 ABD Dolarına kadar çıktı. 

Tabii, bu hemen akıllara 2017 yılının meşhur ICO'larını getirdi. Zira, hatırlarsanız o zamanlar binbir proje binbir vizyon ile piyasadan hatırı sayılır bir parayı "kaldırmıştı". COMP'da acaba öyle mi?

Cevap sanırım hem evet hem de hayır. Önce neden değil ona bakalım sonra neden benzediğini tartışırız. 

Öncelikle, 2017 yılının ICO projeleri tamamen kağıda yazılı bir hayal satıyorlar idi. Compound'un durumu öyle değil - zira sahip oldukları ve gayet iyi işleyen bir sistemleri var halihazırda. 

İkincisi, ICO'larda girişimlerin çıkardığı tokenlar tamamen kâr amacı güden yatırımcılara para karşılığı satılmıştı. Burada ise sistem üzerinden alım satım yapan kullanıcılara yaptıları işlem karşılığı token verilmesi var. Dolayısıyla sistemi büyütmeye yarayan bir token dağıtımı söz konusu. 

Neden 2017'in token projelerini andırıyor? En önemli nedeni kullanıcılarda "aman kârlı bir projeyi kaçırıyorum" şeklinde bir panik (FOMO) yaratmış olması. Halbuki, Compound'un CEO'su bu tokenların bir kâr amacı gütmeyeceğini söylüyor. 

Niye bu kadar talep gördü o zaman? En önemli nedeni, aslında yavaş yavaş artan token değerinin kendi kendine bir sarmala dönüşmüş olması. Ne demek bu? Şu: Compound'un kredi vermek ya da almak işine yaradığını geçen yazımızda belirtmiştik. Sisteme kredi verdiğinizde karşılığında bir faiz alıyorsunuz. Ancak bunun yanında, şu anda bir de COMP token kazanıyorsunuz. Ve bu tokenı aldığınız gibi piyasada satabiliyorsunuz. Böyle olunca, aslında kazandığınız para kat be kat artıyor. 

İşte bu nedenle, iki hafta içinde Compound sisteminine bağlanan kripto para değeri dört (???) kat artarak DeFi piyasasının en büyüğü olan MakerDAO sistemine yanaştı. 

[DeFi pulse grafiği]

Peki kim alıyor bu COMP tokenları? Şu anda hızlı yükseliş ile gözleri kamaşan spekülatörler - bunlar kısa vadeli kazanç peşindeler. Bu spekülatörlerin Compound sisteminin yönetimine katılmak konusunda çok büyük bir arzusu olduğunu düşünmek doğru olmaz.

Ama sadece onlar değil. Compound'un gelecekte hangi yöne gitmesi konusunda hassas olan kesimler de var. Kim bunlar? Öncelikle, şimdiye kadar Compound'a yatırım yapmış olan fonlar - zira yaptıkları yatırımın nereye gideceği konusunda kontrolü ellerinden kaçırmak istemeyecekler. 

Sadece Compound'un mevcut yatırımcıları değil ilgili olanlar. İlginç ama Compound sistemi üzerine kurulu girişimlere yatırım yapan girişim sermayeleri de COMP'ları istiyorlar. Zira, yatırım yaptıkları girişimlerin üzerine kurulu olduğu altyapının istemedikleri yöne doğru gidip kendilerine sorun çıkarması ihtimalinden kaçınmak istiyorlar.

Bunun dışında, çok ilginç bir başka görüş daha var. Biliyorsunuz, dünyanın hemen hemen yerinde, kripto paraların para mı yoksa hisse mi olduğu tartışılıyor. Neden? Vergi yüzünden. Para olarak değerlendirilmeleri durumunda pek çok ülke (örneğin BTC için ABD) vergi uygulamıyor - ancak hisse senedi olursa işler değişiyor, o zaman vergi var. Hisse senedinin teoride en önemli özelliği ne? Sahiplerine temettü yani kâr payı dağıtması? Peki, Compound'un yarattığı COMP herhangi bir kâr payı dağıtıyor mu? Yukarıda da söylediğimiz gibi Compound CEO'su kesinlikle dağıtılmayacağını söylüyor. 

Peki ileride bu değişebilir mi? Kim bilir? Yönetim, bir süre sonra tamamen merkeziyetsiz bir hale gelecek. O zaman COMP sahipleri oturup demokratik olarak kar dağıtmaya karar verebilirler mi? Neden olmasın? 

Neden şimdi değil de ileride? Birkaç nedeni olabilir. Birincisi, kripto paralar ile ilgili kural ve yorumları değişme ihtimaline karşı şimdiden kendilerine "hisse senedi" damgasının vurulmasını istemiyor olabilirler.  İkincisi, Compound sistemi şu anda yönetim ve işletim olarak ABD'de kurulu bir şirket. İleride bir altyapı haline geçer ve tamamen merkeziyetsiz olarak kripto âleminde yaşar ise nasıl ve hangi ülkede vergi uygulayacaksınız? 

İşte gelecekte karşımıza çok çıkacak olan kripto para sanal dünyası ile fiziki dünyanın arasında yaşanacak zihin açıcı sorulardan bir tanesi size? Gelecekte fiziki ülkeler yerine Facebook, Google gibi büyük devlerin ülkelerden daha güçoü olacağını düşünenler var. Peki ya benzer şekilde BTC, ETH gibi platformlar da kendi içlerinde bağımsız yapılar olarak bu yapıların yanında yerlerini alabilecek mi?