# Yazı I

Blockchain benzeri sistemlerin can suyu olan kripo paraların gelişmesi için öncelikle geniş kitleler tarafından kullanımlarının artması gerekiyor. Bu konuda geçmiş yazılarda kurumsal anlamda getirilmek istenen kimi gelişimlerden bahsetmiştik. Gelin dilerseniz şimdi de kripto para borsalarının bu konuda neler yapabileceğine bakalım. 

### Önce birkaç korku hikayesi: 
*Mt Gox:* Bir zamanlar Bitcoin alışverişi yapmak için neredeyse tek adres Mt Gox idi. Japonya'da bir ABD'li tarafından kurulan borsa zamanında Bitcoin işlem hacminin neredeyse %70'ini gerçekleştirecek bir büyüklüğe ulaştı. Sonra ne oldu? 2014 yılının Şubat ayında şirket hesaplarına girildi ve müşterilere ait 740,000 BTC (Bitcoin) [çalındı](https://blockonomi.com/mt-gox-hack/). O zamanlar 460 milyon ABD Dolarına denk geliyordu bu rakam, şimdi ise yaklaşık 5 milyar ABD Doları!. 

*Quadriga CX:* 2019 yılının başlarında Kanada'nın en büyük kripto para borsası Quadriga CX'in 30 yaşındaki sahibi Hindistan'da ani bir şekilde hayatını kaybetti. Vah, vah yazık oldu adama. Ufak bir ayrıntı: Şirket, hesaplarında bulunan müşterilere ait 190 milyon ABD Doları kripto paraya sadece şirket sahibinin ulaşma yetkisine sahip olduğunu söyleyip bir nevi yatırımcılara "paranızın üzerine bir bardak soğuk su için" mesajı verdi. Ha bu arada, cesedin sahte ölüm raporları ile ünlü bir bölgeden alındığı, cenaze töreninin kapalı bir tabut içinde yapıldığı ve tören bittikten sonra skandalın ortaya çıktığı, mevtanın ölmeden iki hafta önce vasiyetini değiştirerek bütün mal varlığını eşine bıraktığı gibi tatlı detayları da ekleyelim (ayrıntılar için [şu yazıya](https://decrypt.co/5853/complete-story-quadrigacx-190-million) bakabilirsiniz - oldukça eğlenceli)

### Neden oluyor bütün bunlar? 
Aslında işin doğası gereği bu tip olayların yaşanması normal. İşin özünde, Blockchain bazlı sistemler kişiye kendi mülkiyetlerine sahip çıkma konusunda %100 kontrol veriyor. Sizin olan bir varlığın üzerinde başka bir kişinin hak iddia etmesi mümkün değil. 

Ancak bu hak ile birlikte büyük bir sorumluluk da geliyor üzerinize: Zira bu hamiline bir hak. Eğer bu paraya sahip olduğunuzu kanıtlayacağınız özel anahtarlar sizde ise kimse sizden bunu alamaz. Ama özel anahtarlar başkasında ise o zaman her tür risk sizi bekliyor. Para verip satın almış bile olsanız, size ait olan bir parayı kripto para borsasında tutmak, esas olarak o paranın anahtarlarını borsaya emanet etmek demek. 

### Bitcoin'in bana ait olduğunu nasıl kanıtlarım?

Burada ayrı bir paragraf açıp, daha temel bir soru soralım kendimize: Bendeki bir Bitcoin'in bana ait olduğunu nasıl kanıtlarım? Ya da bana ait olan (birinin gönderdiği) bir Bitcoin'in gerçek olduğunu (sahte olmadığını) nereden bilebilirim? Bakın o işin en kolay tarafı. Zira hep söylüyoruz, Blockchain sistemi özünde kayıtları binlerce makinede tutulan açık bir defter. Dolayısıyla, siz çok rahat bu defterlerden birini yükleyebilir (biraz büyük yalnız 100 GB üzerinde bir bilgisayar yerine sahip olmanız lazım), sonra kayıtlara tek tek bakabilirsiniz: Bana bu parayı gönderen kişiye parayı kim göndermiş? Ona kim göndermiş. Böyle böyle o paranın yaratıldığı tarihten bugüne kadar nasıl bir rota izlemiş olduğunu takip edebilirsiniz. Dünyadaki binlerce makinede tıpatıp aynı defter tutulduğu için çok rahat bir şekilde paranın size ait gerçek bir para olduğunu anlar ve isteyene kanıtlarsınız. 

### Altın ve fiat parada bu sorun yok mu?

Alternatif yatırım araçları için bu o kadar da kolay değil. Altını ele alalım. Sahip olduğunuz altını fiziki olarak elinize alabilirsiniz. Çok güzel. Ama gerçek olup olmadığını anlamak için bir kuyumcuya götürmeniz, gerçek saf olduğunu kanıtlamanız gerek. Zahmetli bir süreç. Kaydi olduğunda ise size altını satan kurumun gerçekten bu altına sahip olduğuna güvenmeniz gerekiyor. Gidip kurumda kontrol edemezsiniz - kurumu denetleyen iç ve dış denetçilerin işlerini layıkıyla yaptığına güvenmek zorundasınız. 

Kağıt paralar için de benzer durum söz konusu. Fiziki olarak elinize aldığınız bir paranın gerçek olup olmadığını anlamak kolay değil. Her zaman bir risk var. Kaydi olarak bankada duran paranız için de altında olduğu gibi parayı tutan kuruma güvenmek zorundasınız. Ayrıca, parayı basan devletin para politikalarına da güvenmek zorundasınız bir yandan. Ani ve beklenmedik para artışlarının (2008 yılında ABD'de olduğu gibi) enflasyon olarak geri dönerek paranızı reel anlamda eritme riski var. 

### Kripto borsalara geri dönsek?

Geri dönersek, bir önceki paragrafta bahsettiğimiz kripto paraları borsada tutmanın riski yüksek değil mi? Evet, yüksek. Normalde bir kripto borsasından kripto para aldığınızda borsa parayı sizin adınıza bir elekronik cüzdanda tutar. Ancak burada borsaya güvenmek zorundasınız. Eğer güven konusunda sıkıntınız varsa (ki kimse bu konuda sizi suçlayamaz, kimseye güvenmek zorunda değilsiniz) en doğru yol, kripto paranızı satın aldığınız borsada tutmak yerine cep telefonu ya da bilgisayarınıza kuracağınız bir elektronik cüzdana transfer etmek. Zira kripto para konusunda en sık kullanılan deyişlerden biridir: "Senin anahtarın senin paran"

Peki bu pratik mi? Bu sorunun yanıtı, eğer yatırım amaçlı çok alım satım yapmıyorsanız bir dereceye kadar evet. Ancak alım satım yapayım diyorsanız bu, çok da pratik bir yol değil. Parayı kendi cüzdanına geçir, sonra işlem yapmak istediğinde tekrar cüzdandan borsaya geçir. Hem uğraştırıcı hem zaman alıcı bir iş. Nitekim dünyadaki Bitcoin'in [%17'si hala borsalarda müşteri emaneti olarak duruyor](https://medium.com/coinshares/bitcoin-has-a-branding-problem-its-evolution-not-revolution-aa34fe5facfb). 

| ![kripto-para-emanet-hesaplar.png](/assets/kripto-para-emanet-hesaplar.png) | 
|:--:| 
| *Bitcoin'in tutulduğu yerler - Kaynak [Coinshares Research](https://medium.com/coinshares/bitcoin-has-a-branding-problem-its-evolution-not-revolution-aa34fe5facfb)* | 

### Arkası yarın
Peki burada bütün sorumluluk biz bireylerde mi? Borsaların bu konuda bireyleri rahatlatacak aksiyonları yok mu? Var tabii. Yeterli mi? O soru işareti işte. Bir sonraki yazımızda sorulara cevap arayalım artık. 

# Yazı II

Geçtiğimiz [yazımızda] kripto para borsalarında yaşanan kimi yanlış olaylara bakmış ve en güvenli yolun bireysel yatırımcılar olarak kendi paranızı kendinize ait cüzdanlarda tutmak olduğunu belirtmiştik. Ancak bunun da borsada işlem yapma ihtiyacı doğduğunda pratik bir yöntem olmadığı için bireysel yatırımcıların içini rahat ettirecek önlemler konusunda borsaların da sorumlu olduğundan dem vurarak neler yapabileceklerini bu yazıya bırakmıştık. 

### Ne gibi önlemler alıyor kripto para borsaları?

Kripto para borsaları da durumun farkında ve pek çok önlem alıyorlar doğal olarak. Çoğu kripto para borsasının web sitesine girdiğinizde nasıl paraları sıcak cüzdanlarda (dışarıdan ulaşılma riski olan ancak hızlı işlem yapmak için gerekli olan çevrim içi -online- araçlar) tutmak yerine soğuk cüzdanlara (dışarıdan ulaşma riski olmayan araçlar) kaydırdıklarını, bu soğuk cüzdanlardan kripto para transferlerinde multisig imzalar (paranın tek bir kişinin üzerinden değil de örneğin üç kişiden ikisinin imzası ile hareket ettirilebildiği böylece bir kişinin yapacağı yanlış bir hareket ya da başına gelebilecek nahoş bir hadisede bile işlerin kuralına uygun hareket edebildiği durumlar) kullandıklarını görebilirsiniz. 

### Yeterli mi bu tedbirler? Başka riskler var mı?

Bütün bu önlemler dolandırıcılık gibi iç ya da dış tehditlere karşı güzel tedbirler. Yeterli mi? Tartışılır. Riskler sadece bunlar değil ki? Başka riskler de mevcut. Nedir onlar?

Paranızın gerçekten borsada adınıza tutulduğunu garanti etmiyor yukarıda verdiğimiz iki tedbir. Ya üç kişi birlikte organize bir hareket içine girerler ise?  Ya borsa müşterilere ait hesapların çoğunluğunu tutar ama bir kısmını kendine ait başka hareketler için kullanırsa?

### Borsaların kendilerinin denetime tabi olmaları daha şeffaf olmaları lazım. Peki ama nasıl?

Burada Nic Carter'ın [şu yazısında](https://medium.com/@nic__carter/how-to-scale-bitcoin-without-changing-a-thing-bc4750dd16c7) dile getirdiği Proof-of-Solvency metodu iyi bir örnek olabilir borsalar için.  Nedir o? 

Borsanın tüm varlık ve borçlarının bir dökümünü yapıp yayınladığı bir rapor mesela. Üstelik Blockchain teknolojisinden yararlanarak üretilen, dışarıdan bir denetçinin inceleyip onaylamasına gerek duymayan, herkes tarafından kontrol edilebilen bir rapor. Nasıl mı? Biraz daha içine girelim:

### Proof-of-Solvency ne?

Proof-of-Solvency (Borç ödeyebilme yeteneği) raporu özet olarak bir Şirket hem varlık hem de borç toplamını içeren, dolayısıyla mali yeterliliğini özetleyen bir rapor. 

Bunu yaparken en kritik nokta müşterilere ait tüm hesapların toplamının kendi emanetinde olduğunu kanıtlanması? Nasıl olacak bu? Müşterilerin gizli bilgilerini tüm dünyaya mı açacağız? Tabii ki hayır. 

Peki o zaman nasıl emin olacağız: Aşağıda İngiltere bazlı Coinfloor kripto para borsasının kullandığı yöntem var. Temel olarak şirket her ay [bir rapor yayınlıyor](https://blog.coinfloor.co.uk/post/184391946481/provable-solvency-report-61-april-2019).  Aşağıdaki işlemleri yaparak borsa müşteri emanetlerinin güvencede olduğunu kanıtlıyor: 

1. Şirket müşterilerin elinde olan bütün hesap bakiyelerini [tek tek döküyor](https://s3-eu-west-1.amazonaws.com/provablesolvency/solvency_20190423.txt). Listenin her bir satırda öğütülmüş bir sayı/harf zinciri ve karşılığında bir BTC rakamı bulunuyor. Kişi ismi, hesap numarası yok. Ona sonra sıra gelecek. 

| ![coinfloor-hesap-bakiye-600.png](/assets/coinfloor-hesap-bakiye-600.png) | 
|:--:| 
| *Coinfloor tüm hesapların dokümü - sol taraf hesap hash sağ taraf hesabın bakiyesi (Nisan 2019)  Kaynak: [Coinfloor](https://s3-eu-west-1.amazonaws.com/provablesolvency/solvency_20190423.txt)* | 


2. Bütün bu hesapların toplamı olan miktarı [Blockchain üzerinden bir adresten öbürüne geçiriyor](https://explorer.bitcoin.com/btc/tx/79c0383df1635ef6f95772a746754c250c229137f72887510703104df789e6d6). Böylece bu paraların kendisine ait olduğunu kanıtlamış oluyor. 

| ![coinfloor-btc-transaction-v2-800.png](/assets/coinfloor-btc-transaction-v2-800.png) | 
|:--:| 
| *Coinfloor tüm hesapların toplamını aylık transfer işlemi - Nisan 2019 Kaynak: [Bitcoin Explorer](https://explorer.bitcoin.com/btc/tx/79c0383df1635ef6f95772a746754c250c229137f72887510703104df789e6d6)* | 


3. Yukarıda yaptığı işlemin ayrıntılarının içine tanım olarak ilk  maddedeki tüm bakiyelerin bulunduğu dökümün öğütülmüş özetini de koyuyor (yukarıdaki [bitcoin transfer işleminin](https://explorer.bitcoin.com/btc/tx/79c0383df1635ef6f95772a746754c250c229137f72887510703104df789e6d6) ayrıntılarında görülen OpRETURN numarası). Siz de kontrol edebilirsiniz. İlk maddedeki hesap bakiye dökümü olan text dosyasını kopyalayıp herhangi bir [SHA-256 öğütücüye](https://passwordsgenerator.net/sha256-hash-generator/) atın çıkan sonucun Bitcoin işleminin içindeki OpRETURN satırı ile aynı olduğunu göreceksiniz

| ![coinfloor-sha-256-generator-640.png](/assets/coinfloor-sha-256-generator-640.png) | 
|:--:| 
| *İlk maddedeki tüm işlemlerin SHA-256 Hash'i. Yukarıdaki raporda ve burada kırmızı daire içindeki sayıların aynı olduğuna dikkat. Kaynak: [SHA-256 generator](https://passwordsgenerator.net/sha256-hash-generator/)* | 

4. Peki benim işlemim bu hesap döküm listesinin içinde mi? Bunun için hesabınıza girip size özel kod ile ilk maddedeki hesap dökümü listesinin en başında yer alan rakamı öğütücüye sokuyorsunuz. Çıkan sonucu, hesap dökümü listesinde aratıyorsunuz ve viola! Bakiyenizi görüyorsunuz. Paranız güvende. 

Şu ana kadar bir borsanın yapabileceği en tatmin edici rapor bu. Bunu yapan borsalar var mı. Şu anda maalesef sadece Coinfloor. Başka borsalarda maalesef bu tip bir uygulama yok. Bu da diğer borsalara olan güvenin tam olmasını engelliyor. 

Eğer Blockchain bazlı sistemlere yatırım yapan küçük yatırımcı sayısını artırmak istiyorsak, bu tip borsaların kendi kendilerine yayınlayacağı raporların önemi büyük. Bu tip yatırımcıya güven veren hamlelere yapılıncaya kadar teknik olarak kendini rahat hissetmeyen yatırımcıların kripto para borsalarında uzak durmasında ya da bir parça teknik öğrenerek kripto paralarını kendi cüzdanlarına çekmesinde fayda var. Geçtiğimiz yazıdaki sık söylenen sözü tekrar edelim: "Senin anahtarın, senin paran". 




Hesabınız mı var? OK. 
Exchange bütün hesaplarını (ne de olsa kendi tutuyor bunları) ay sonunda bir kere bir hesaptan bir diğerine geçiriyor
Böylece paranın kendinde olduğunu net olarak gösteriyor 
Bu işlemin kaydı var Bitcoin'de
Sonra, bütün hesap bakiyelerinin listesini yapıyor
Bu listenin öğütülmüş halini hash olarak bu işlemin içine koyuyor (böylece bakiyenizin bu rakam içinde olduğunu görüyorsunuz)
Hesabınıza girip size özel sayı kümesini (kimse görmesin diye) hash yaptığınızda çıkan sonucu bu listenin içinde aratıyorsunuz. Karşınıza sizin bakiyeniz geliyor.




Nasıl çalışıyor?
Hesabınız mı var? OK. 
Exchange bütün hesaplarını (ne de olsa kendi tutuyor bunları) ay sonunda bir kere bir hesaptan bir diğerine geçiriyor
Böylece paranın kendinde olduğunu net olarak gösteriyor 
Bu işlemin kaydı var Bitcoin'de
Sonra, bütün hesap bakiyelerinin listesini yapıyor
Bu listenin öğütülmüş halini hash olarak bu işlemin içine koyuyor (böylece bakiyenizin bu rakam içinde olduğunu görüyorsunuz)
Hesabınıza girip size özel sayı kümesini (kimse görmesin diye) hash yaptığınızda çıkan sonucu bu listenin içinde aratıyorsunuz. Karşınıza sizin bakiyeniz geliyor. 



Kişilerin bağımsızlığı - your key your Bitcoin

Buralar tehlikeli yerler
Giden gider
Kanuni olarak regülasyon bir yere kadar koruyabilir sizi
Sigorta vs yok

Kendinizde olduğu sürece Bitcoin sahipliğini ve gerçek olduğunu kanıtlayabileceğiniz belki de tek araç:
Nasıl kanıtlarsınız?
Bir Bitcoin'iniz mi var. 
Şimdiye kadar yapılmış bütün işlemler tutuluyor (120 GB gibi)
Buraya girip paranızın yaratılış noktasına kadar gidebilir ve sizin olduğunu kanıtlayabilirsiniz

Altın için?
Alet alıp gerçek mi değil mi diye bakmanız lazım
Ya da bir kuyumcuya götüreceksiniz

Fiat paralar için?
Banknot ise sahte olup olmadığını kontrol edeceksiniz
Parayı basan devlete güveneceksiniz (gerçekten söylediği kadar bastığına - aksi halde para devalüe olur)



Nasıl korunabilirsiniz? 
Talepkar olmak lazım
Paranızı borsada tutmayın
Kripto cüzdanlar kullanın

Ama bu denilen kolay değil. Şu an tüm Bitcoin'in %17'si borsalarda tutuluyor örneğin
https://medium.com/coinshares/bitcoin-has-a-branding-problem-its-evolution-not-revolution-aa34fe5facfb

Pratik de değil. Üstelik bu pazarların büyümesinin önünde büyük engel. 

Kolayca kestirip atmak yerine paranızı tutan ve esneklik veren kurumların daha sıkı takip edilmesi mümkün olamaz mı?

Başka ne yapılabilir? 

Borsaların kendilerinin denetime tabi olmaları daha şeffaf olmaları lazım. Oluyorlar mı? Çok zor?

Ancak o zaman güven teşkil eden bir yapı ortaya çıkabilir. İnsanlar daha fazla paralarını bu yapılara koyar, hisse senedi piyasaları da daha likit hale gelir. 


Yaptıkları belli kurallar var
Multi-sig
Cold wallet

Yeterli mi? Hayır
Bir kere bakiyelerini bilmek lazım bu borsaların
Nic Carter yazısında olduğu gibi bunu yapan borsa neredeyse yok

Proof-of-Solvency
Pekçok sorunu çozmeye yarayabilir
Elinde olduğunu söylediğiniz rezerv para (müşteri adına tutulan)
Borcunuz olan miktar
Elinizde kalan miktar

https://blog.coinfloor.co.uk/post/183567327051/provable-solvency-report-60-march-2019

Cheat edilemez mi? 
Eğer bakiye kontrol etmeyeceğini düşündüğünüz birileri var ise onları katmayarak yapabilirsiniz
Ama bir hesap bile dahil edilmez ise o zaman güven sorunu yaşarlar

Nasıl çalışıyor?
Hesabınız mı var? OK. 
Exchange bütün hesaplarını (ne de olsa kendi tutuyor bunları) ay sonunda bir kere bir hesaptan bir diğerine geçiriyor
Böylece paranın kendinde olduğunu net olarak gösteriyor 
Bu işlemin kaydı var Bitcoin'de
Sonra, bütün hesap bakiyelerinin listesini yapıyor
Bu listenin öğütülmüş halini hash olarak bu işlemin içine koyuyor (böylece bakiyenizin bu rakam içinde olduğunu görüyorsunuz)
Hesabınıza girip size özel sayı kümesini (kimse görmesin diye) hash yaptığınızda çıkan sonucu bu listenin içinde aratıyorsunuz. Karşınıza sizin bakiyeniz geliyor. 

Her 

Tether'in olduğu gibi

Burada aslında fractional reserve kullanmakta sıkıntı yok
