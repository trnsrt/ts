# Yazı 1

Finans sektörü merkezi olmayan dağıtık sistemlerden en çok etkilenen alanlardan biri olabilir. İşte bu alandaki son zamanlarda en çok konuşulan kavramlardan biri olan Decentralized Finance (DeFi) kavramına bakıyoruz şimdi. 

### Neden Finans sektörü Blockchain bazlı teknolojilerden etkilenecek?

Blockchain bazlı sistemlerin ana amacının merkezi bir aracıya bağlı olan güveni makinelere yayması olduğunu söylüyoruz hep. Bu makineler hep dağınık ve birbirinden bağımsız. Neden? Çünkü dağınık olmaları durumda tek bir güç tarafından kontrol edilmeleri imkansıza yakın hale geliyor. 

Tek bir güç tarafından kontrol edilemeyen makineler kendilerine verilen emirleri gerekli koşullar oluştuğu anda kimseye sormadan otomatik olarak gerçekleştiriyorlar. Hile yok, hurda yok, gecikme yok. Koşul gerçekleşti, işlem de gerçekleşiyor. Bu da Akıllı Kontratlar ile sağlanıyor. 

Finans piyasasındaki aktörlerin yapılan işlemlerdeki ana rolü ise aracıyı oynamaları ve güveni teşkil etmeleri idi. Dolayısıyla Blockchain bazlı işlemler finans piyasasındaki gibi aktörler için varoluşsal bir tehdit oluşturuyor - bugün olmasa bile yakın bir gelecekte. 

### Peki her tür finansal işlem etkilenecek mi? İlk tehdit altında olanlar hangileri?

Bu piyasanın tehdit altında olduğu ilk alan para transferleri oldu. Özellikle yüksek maliyetli olan transferleri - örneğin ülkelerarası SWIFT transferleri. Hem yüksek maliyetli, hem yavaş hem de kimi zaman kimi ülkelerde yaşayanlar için ulaşması imkansız bir sistem. 

Dikkat ederseniz, para transferi kişiler arası yapılabilecek finansal işlemlerin en basiti. Bir kişi kendine ait bir parasal değeri bir diğer kişiye koşulsuz olarak transfer ediyor. Dolayısıyla makineler tarafından yapılması en kolay olanı - bu nedenle merkezi olmayan yapılar tarafından ilk olarak fethedilmeye çalışan yerler oldular. 

Elbette ileride tüm para transferleri bankalardan alınıp makinelere geçecek demek doğru olmaz. Zira eğer bankadan çok cüzi miktarda para transferini EFT sistemi ile hızlı yapabiliyorsanız neden KriptoPara gibi alternatifler ile uğraşasınız ki? Ama dediğimiz gibi SWIFT gibi yüksek maliyetli bir alana girerseniz işte orada KriptoPara şimdiden bir alternatif olmaya başladı. 

Dolayısıyla, Blockchain bazlı yapılar öncelikle basit ve yüksek maliyetli alanlara odaklanacaklar. Teknoloji geliştikçe daha karmaşık alanlara girmeye başlayacaklar. Aslında belki daha doğrusu şu: Blockchain bazlı girişimler finansın her alanında mevcut sistemlere karşı yenilikler çıkaracaklar. Ancak bunlardan basit, yüksek maliyetli ve de geniş kitleler tarafından kullanılanlarının başarı şansı daha yüksek. 

Bir örnek daha verelim. Alışverişlerde kredi kartı yerine KriptoPara kullanılması. Bu alanda kendine pay almaya çalışan pekçok girişim var. Litecoin, geçmiş yazılarda bahsettiğimiz Grin bunlardan biri. Ancak unutulmaması gereken bir durum var - o da son kullanıcı gözünde Visa ve Mastercard gibi kartlar hem hızlı işlem sağlıyorlar hem de maliyetleri çok düşük. Dolayısıyla özellikle kredi kartına erişimi olan gelişmiş ülkelerde KriptoParalara ile alışveriş yapılması ilk aşamada geniş kitlelerin ilgisini çekecek mi - zor görünüyor. 

Bu demek değil ki bu KriptoParalar alışveriş için kullanımda başarısız olacak. Kriptoparalar'ın daha çok kredi kartına ya da bankacılık sistemine erişimi olmayanlar tarafından kullanılacak olması daha muhtemel. Aynı şekilde mevcut bankacılık sisteminde şu ya da bu şekilde olmak istemeyen gelişmiş dünyadaki küçük bir kitle de bu paraları kullanabilir. Bu tip paralar ancak KriptoParalar başka ihtiyaçlar nedeniyle geniş kitleler tarafından kullanılır hale gelir, ayrıca kullanıcı deneyimi olarak üstün bir deneyim sağlayabilirler ise, o zaman ikinci bir dalga olarak kitleler tarafından kullanılır hale gelebilirler. 

### Başka hangi alanlar etkilenecek?

Peki para transferlerinin ötesinde finansın hangi alanında Blockchain bazlı girişimlerin başarı şansı daha fazla. Decentralized Finance denen bu yeni alanlanda hangi alanlar göreceli basit ve yüksek maliyetli.  En başta basit borç işlemleri geliyor. Bir sonraki yazımızda DeFi nedir daha detaylı olarak bakalım.. 

DeFi dediğimizde genel olarak kastedilen, Akıllı Kontratlar ile işlemlerin aracısız olarak gerçekleşmesi. Yani herhangi bir güç tarafından kontrol edilmeyen makinelerin verilen işlemleri baştan belirlenen koşullar gerçekleştiğinde otomatik olarak gerçekleştirmesi. Bu alanda ilk akla gelebilecek uygulamanın para transferi olduğunu belirtmiş ve Bitcoin başta olmak üzere pek çok KriptoPara ile bu alanda belli yol katedildiğini belirtmiş.  İkinci alan olarak da kredi verme ve almadan bahsedebiliriz. 

Bu alanda en yaygın olarak kullanılan uygulama MakerDAO. Gelin biraz daha yakından bakalım.. 

### DeFi nedir?

DeFi - yani Decentralized Finance pek çok girişimin ortaklaşa kurdukları bir protokol va açık bir topluluk. Kurucularının ortak özelliği Blockchain sistemleri üzerne girişimler olmaları. Girişimlerin çıkış amacı kurulduktan sonra benzer sıkıntıları paylaşmaları ve vizyonları da silo halinde organize olmuş mevcut finansal altyapıları değiştirmek. Ana [prensipleri](https://medium.com/defi-network/opening-defi-42a5afdb71e0) ise şu üç konu: 

* Karşılıklı kullanılabilirlik ve açık kaynak: Bütün projelerin kurulurken karşılıklı kurulabilirlir olmasına dikkat etmek. Bunun için de özellikle açık kaynak kullanmak. Böylece bütün projelerin birbirleri ile nasıl kullanılabileceği ile ilgili ortak bir bilinç oluşturmak. 
* Ulaşılabilirlik ve finansal kapsayıcılık: İnternet bağlantısı olan herkesin ulaşabileceği bir finansal sistem hayali. Aynı şekilde "değer"in (ya da bir varlığın) kişinin coğrafi konumundan bağımsız olarak dünyada serbestçe dolaşabilmesi. 
* Finansal şeffaflık: Finansal hizmetlerin şeffaf olmayan silolarda tutulması yerine kişilerin gizliliği konusunu saklı tutmak kaydıyla tüm piyasa bilgisinin tüm katılımcılara açık olduğu bir sistem inancı. 

DeFi protokolü üye girişimlerin bazıları [Dharma Labs](https://dharma.io/), [dy/dx](https://dydx.exchange/), [Compound](https://compound.finance/), [CDx](https://cdxproject.com/), [Coinbase Wallet](https://wallet.coinbase.com/), [Kyber Network](https://kyber.network/), [bZx](https://b0x.network/), [MARKET Protocol](https://marketprotocol.io/), [8x Protocol](https://8xprotocol.com/), [Centrifuge](http://www.centrifuge.io/), [Connext](https://connext.network/), [Loopring](https://loopring.org/). Ama en yaygın kullanılanı [Maker DAO](https://makerdao.com/).. 

### Arkası yarın

Bir sonraki yazımızda Decentralized Finance hareketinin en yaygını olan MakerDAO'ya bakalım.. 

# Yazı II

### MakerDAO nedir?

MakerDAO kişilerin ellerinde duran KriptoParaları teminat vererek DAI SabitParası yaratmalarına olanak veren bir dağıtık bir sistem. Ethereum üzerinde kurulu Akıllı Kontratları kullanıyor bunu yapmak için. DAI nedir peki? Dai bir ABD Dolarına eşit olan bir SabitPara. SabitParaların ne olduklarına şu iki yazımızda ("[Orası çok dalgalı, sakin sulara gel](https://ademimerkezi.com/genel/2018/07/20/Orasi-cok-dalgali-sakin-sulara-gel-sabitparalar.html)" ve "[SabitParalara devam](https://ademimerkezi.com/genel/2018/07/27/sabitparalara-devam-digerleri.html)") değinmiştik. 

#### Nasıl çalışıyor? 
Elinizdeki (şu an için Ethereum parası ETH geçerli) KriptoPara'ları teminat olarak gösteriyorsunuz, buradaki deyişiyle ETH'lerinizi sistem içine kilitliyorsunuz. Gönderdiğiniz her 150 birim para için 100 birime kadar DAI alabiliyorsunuz. Sonrasında DAI'yi istediğiniz noktada birebir değerden ABD Doları'na çeviriyor ve kullanıyorsunuz. 

#### Neden insanlar kullanıyor? 
Diyelim ani olarak paraya ihtiyacınız var, mevcut paranızı da ETH'ye yatırdınız. ETH'nin yükseleceğini düşünüyorsunuz ya da başka herhangi bir nedenle ETH'lerinizden ayrılmak istemiyorsunuz. Bu sistemi kullanarak hem nakit ihtiyacınızı karşılayabilir hem de ETH'nin getireceği kardan yararlanabilirsiniz. 

#### Kredi maliyeti ne? 
Şu anda inanılmaz ucuz. Yıllık 0.5% bir faiz maliyeti var (bunu sistem içinde ayrı bir para ile ödüyorsunuz ama şu aşamada çok da gerekli değil bunu bilmek). 

#### Ya ETH çok düşer de teminatımın altına inerse? 
Buna dikkat etmek gerekiyor işte. Zira ETH'nin değeri düşerse ekstra ETH yüklemeniz yapmanız lazım. Ya da baştan ihtiyacınız olan nakitten daha fazla ETH koymakta fayda var. Şu anda sistemde kilitli tutulan teminat rakamının kullanılan kredi oranına baktığımızda yaklaşık %200 olduğunu görüyoruz. Yani insanlar gerekli minimum limit olan %150'nin üzerine bir %50'lik bir ekstra teminat koymuşlar kullandıkları krediler için. 

### Peki başarılı olmuş mu MakerDAO?

MakerDAO tamamen otomatik bir sistem. Arada herhangi bir aracı yok. Karmaşık anlaşmalar yok - kağıt imza vs yok. Sistem tamamen kodlanmış makineler aracılığıyla işliyor. Teminatınızı koyuyorsunuz, paranızı alıyorsunuz. Teminatınız 150%'nin altına düşerse ETH'niz bozduruluyor ve kredi borcunuzun üzerindeki teminatınız hesabınıza yatıyor.  Bu nedenle kredi vermenin getirdiği kağıt ve bürokrasi masrafından kurtuluş sistemin en önemli avantajlarından biri. 

Şu ana kadar iyi gittiklerini söylemek mümkün. Zira şu anda iki milyon ETH'e yakın miktar MakerDAO sistemi üzerinden borçlandırılmış (CDP - Collaterized Debt Positions). ETH'nin şu aralar 120 ABD Doları civarında olduğu düşünülürse yaklaşık 240 Milyon ABD doları bir rakam ediyor bu. Ethereum'un kullanım olarak en işlevsel platformlarından biri MakerDAO. 

Kredi veren için ise, benzer şekilde hiçbir aracı vs olmadan paranızı değerlendirebileceğiniz bir sistem. Faiz rakamı düşük olduğu için insanlar neden buraya para yatırsın diye düşünebilirsiniz. Genelde bireysel olarak para yatıran olmuyor. Daha çok kurumsal yatırımcılar sisteme borç veriyorlar. Onlar için bir başka kanal bu. 

Sistem şu ana kadar sıkıntı yaşamadan ilerledi. ETH sene içinde çok ciddi değer kaybetti ama buna rağmen ciddi bir sıkıntı olmadı. Bu ileride de olmayacak anlamına gelmiyor tabii. O da bunun riski. ETH'nin aniden %33'değer kaybetmesi durumunda 150 birimlik teminatlar 100 birime düşebilir ve sistem bu ETH'leri satana kadar kredi miktarının altına da inebilir. (şu an %200 olması biraz daha sistemi rahatlatsa da). Şu an için MakerDAO sistemi daha çok küçük - ama çok daha büyümesi durumunda tüm ETH değerini bile etkileyecek bir hale gelebilir ani düşüşlerde. 

### MakerDAO her derde deva mı?

Tabii ki hayır. Ancak, bir ürünü ne kadar basit ve istisnaları dışarıda bırakarak şekillendirirseniz o kadar otonom (insan eli değmeden) hale yürütebilirsiniz tezine güzel bir örnek. Şu anki rakamlar cesaret verici olsa da ileride gerçekten finans piyasalarını sarsıcı bir devrim haline dönüşür mü? Bunu şimdiden tahmin etmek oldukça zor. Neden?

Öncelikle, kriz anlarında test edilmiş bir ürün değil. Test edebilmenin tek yolu da ancak bir kriz yaşamaktan geçiyor - tabii ki stres test benzeri çalışmalar var ama hiçbiri kriz anında ne olacağını tam gösteremiyor. Yukarıda da yazdığımız gibi ETH 2019 yılında değer kaybetti ve MakerDAO'ya hiç bir sıkıntı yaratmadı bu durum. Peki ya ani düşüşler?

Bunun yanında kurumsal yatırımcı olarak bu siteden borç verenlerin %0,5 yıllık faiz oranları ile borç vermeleri şu noktada küçük rakamlarda mümkün olabilir ancak büyük rakamlarda çok da gerçekci değil. Yine de mevduat faizi ile kredi faizi arasındaki büyük makas dikkate alındığında otonom bir sistem bu alanda kendine yer bulacaktır. 

En büyük konulardan biri de teminat miktarı. Oldukça yüksek. Ama başta da yazdığımız gibi kredi sisteminin en masraflı ve karmaşık yonlerinden biri kredi derecelendirme ve geri ödememe oranları. Basitlik en başta bu iki özelliği budamaktan geliyor. Tabii ki bunun bir karşı maliyeti olacak, o da yüksek teminat oranları. 

### MakerDAO için sonraki adımlar neler?

MakerDAO özelinde baktığımızda sonraki adımlarda, sistemin organik olarak büyümesi var. Halihazırda tüm ETH miktarının %2'si MakerDAO sistemine kilitlenmiş durumda - bu da onu Ethereum sisteminin en büyük oyuncularından biri yapıyor. Ancak MakerDAO sadece ETH ile işler diye bir kural yok. Başlangıç noktaları bu ancak diğer altyapı protokolleri ile de çalışabilmek onları daha geniş kitlelere yayacak. 

Bunun yanında sistemin daha geniş kitlelere yayılması için aslında farklı yatırımcıların ihtiyaçlarına hitap edecek çözümler üst seviye olarak ortaya çıkabilir (bir nevi Bitcoin üzerine ödemeleri hızlandırmak için kurulan Lightning Network gibi). Örneğin kredi derecelendirmesi gibi daha karmaşık çözümler. Ve bu çözümler merkezi yapılar da olabilir - zira karmaşık çözümler için merkezi yapılar daha efektif yapılar olabiliyor. Dolayısıyla altta merkezi olmayan ve bunun getirdiği kolaylıklardan yararlanan ama üstte daha karmaşık isteklere hitap eden merkezi yapılar (DeFi -Decentralized Finance- üzeri CeFi -Centralized Finance-) yapılar ilginç bir açılım getirebilir. Tanner Hoban'ın şu [yazısı](https://medium.com/@tehoban/defi-constructing-the-foundation-of-a-new-microeconomy-cb7f21f1c6dd) bu anlamda çok daha detaylı bilgi veriyor ilgi duyanlara. 

### Sonuç

MakerDAO kısa sürede kattettiği aşama ile büyük bir potansiyel gösteriyor. Büyümesi sürerken yol üzerinde ufak tefek kazalar geçirmesi de olası - ancak ilk yıllarını kazasız bir şekilde artırdılar. Merkezi bir aracıya ihtiyaç duymadan finans dünyasında farklı bir alanında gösterdikleri başarı onları uzun vadede dikkatle izlenmesi gereken girişimlerden biri yapıyor. 



Not: Teknik olarak çok detaya girmedik ancak DAI dışında MakerDAO'nun bir parası daha var o da MKR. DAI'yi sistemin parası, MKR'yi ise sistemin sermayesi (equity) olarak düşünebiliriz. Para alışverişleri DAI ile yapılırken ve DAI ABD Dolarına sabitlenmiş bir para iken, bu para üzerindeki faiz MKR üzerinden ödeniyor. MKR sahibi olanlar aynı zamanda sistemin yönetiminde söz sahibi oluyorlar - örneğin teminat oranlarının belirlenmesi gibi. Bu arada eğer ola ki bir kriz olması durumunda MKR bir nevi acil durumda kırılacak cam gibi çalışıyor. Eğer teminat rakamları kredi rakamlarını karşılamaz ise o zaman açık MKR bozularak karşılanıyor - bu da MKR için olumsuz bir durum. Dolayısıyla MKR sahipleri ellerindeki değer azalmasın diye teminat oranı vb rakamlarda olabildiğince konservatif davranmak zorundalar. Bir nevi sistem bu alanda da bir otokontrol getiriyor. 


MakerDAO'nun şu anda iki ana ürünü var ve bu iki ürün aslında birbirlerini tamamlıyorlar. Bunlardan biri DAI, yani sistemi işleten SabitPara. Diğeri ise CDP - Collaterized Debt Position, yani 


<script type="text/javascript" src="https://files.coinmarketcap.com/static/widget/currency.js"></script><div class="coinmarketcap-currency-widget" data-currencyid="2308" data-base="USD" data-secondary="" data-ticker="true" data-rank="true" data-marketcap="true" data-volume="true" data-stats="USD" data-statsticker="false"></div>


DeFi platformlar bize çok




MakerDAO
ETH: Private fiat money
Dai: Private bank money
MKR: Private bank equity

