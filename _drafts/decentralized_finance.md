
Özellikle ICO piyasalarının ve piyasaya çıkan binlerce KriptoPara'nın performansının kötü gitmesi bu alanda konuşan, fikir üretenlerin morallerini bozdu. Kötü gitmesi derken kastettiğimiz şu: 2017 yılında başlayıp 2018 yılında doruk noktasına ulaşan KriptoPara balonunda (hype da denebilir), balonu oluşturanların büyük kısmı kısa vadeli yatırımcılar oldu. Bu tip yatırımcılar genelde çok detaylı araştırma yapmadan, etraflarında duyduklarından ya da twitter benzeri yerlerde okudukları gaz hesaplardan etkilendiler. 

Netflix'de de bulabileceğiniz Peaky Blinders dizisinde güzel bir örnek var. 1920'lerin başında geçen dizinin [Cillian Murphy](https://www.imdb.com/name/nm0614165)'nin canlandırdığı baş kahramanı bahis işi yapan [Thomas Shelby](https://www.imdb.com/title/tt2442560/characters/nm0614165) yarışa sokacağı bir atı bir Çinliye götürerek herkesin ortasında hayvana büyü yaptırır. Shelby hayvanın zaten iyi olduğu için yarışı kazanacağını biliyordur, ancak insanların görmesinin sağlayarak merak uyandırır. Hayvan yarışı kazanır ve insanlar "büyü" yüzünden kazandığını söylerler. At ikinci yarışında da kazanır bir hafta sonra. Sonra bir daha. Kulaktan kulağa büyü olayı tüm Birmingham'a yayılır. Ta ki insanlar ellerinde ne var ne yok ata yatırana kadar ve at o hafta kaybeder. İnsanlar tüm varlıklarını yitirirler, Thomas Shelby ise parayı koyacak yer bulamaz. 

&nbsp;

| ![thomas-shelby.gif](/assets/thomas-shelby.gif) | 
|:--:| 
| *Thomas Shelby ve atı [Kaynak](https://www.wattpad.com/588723147-a-blind-mistake-chapter-six)* |

&nbsp;

Maalesef ülkemizde de geçtiğimiz senenin başında büyük bir çoğunluk 1920'lerde Birmingham halkının yaşadığının benzerini yaşadı. Arkadaşının para kazandığını görenler, hesapsız kitapsız anlamadan para yatırdılar bilmedikleri paralara. Oysa aslında para isteyenlerin ciddi kısmı ponzi scheme benzeri programlar ile insanlardan para toplayan ama ne yapmak istedikleri çok da anlaşılmayan projelerdi. Bu projeleri şimdilik bir kenara bırakalım. 

Performans olarak kötü gitmesine rağmen aslında belli bir vizyona sahip olan pek çok proje de var. Ancak hep söylediğimiz gibi bu projelerin vakte ihtiyacı var. Zira, hem kendilerini geliştirmek için yazılımcıların çalışması hem de üzerinde bulundukları altyapıların gelişmesi gerekiyor. 

Bu alanda bağımsız olarak dünyayı değiştirmeye çalışan pek çok proje özellikle para toplamak konusunda Ethereum'u kullandılar. Para toplama aşamasında yani 2017 ve 2018 yıllarında bu Ethereum'a korkunç yaradı. Zira, herhangi bir yatırıma girmek isteyen bir yatırımcı elindeki fiat parayı (USD, Euro her ne ise) bozduruyor ya da varsa Bitcoin'ini satıyor ve Ethereum alıyor idi. Bu da Ethereum'a olan talebi ve fiyatını inanılmaz derecede yükseltti. 

&nbsp;

| ![Etherum_vs_Bitcoin-2017_19.png](/assets/Etherum_vs_Bitcoin-2017_19.png) | 
|:--:| 
| *Ethereum ve Bitcoin son iki yıl karşılaştırması* |

&nbsp;

ETH üzerinden para toplayan girişimler, ETH'deki artışı gördükçe kazandıkları fonları ETH'de tutmaya devam ettiler, çünkü en iyi getiri ETH'de idi! Böylece kendi kendini besleyen bir sanal sarmal oluştu. 

Ancak 2018 yılının ikinci yarısında rüzgar tersine döndü. Yapılan ICO'lar sonrası umduğunu bulamayan yatırımcılar "zararın neresinden dönersek kardır" mantığı ile ellerindeki tokenları sattılar. Bu satışın ETH üzerinde çok etkisi olmadı, zira token satan yatırımcı ya kendi fiat parasına ya da Bitcoin'e döndü. Ama ETH'yi asıl vuran, ICO yaparak ETH toplayan girişimler oldu. Çünkü bu girişimler, bir yandan yatırımcıları çizdiği vizyon karşılığı gelir getirmeyi başaramazken bir yandan da süregelen masraflarını karşılığı ödemek yapmak zorunda olduklarından yavaş yavaş ellerindeki ETH'leri satmaya başladılar. Bu da ETH üzerinde 2017 yılında yaşananın tam tersi bir sanal sarmal yarattı. 

Peki bu böyle mi devam eder. Bu işlerin aslında bir daire çizdiğini söylemek belki daha doğru. Bu alanda yazılmış en iyi kitaplardan [Cryptoassets: The Innovative Investor's Guide to Bitcoin and Beyond](https://www.amazon.com/Cryptoassets-Innovative-Investors-Bitcoin-Beyond/dp/1260026671/ref=sr_1_2?ie=UTF8&qid=1547727169&sr=8-2&keywords=cryptoassets)'nın yazarı [Chris Burnske](https://twitter.com/cburniske)'nin Ocak 2019'da attığı şu tweet 


![Chris_Burniske-crypto-cyclicality-4.png](/assets/Chris_Burniske-crypto-cyclicality-4.png)


Çok geniş bir genelleme bu. Ancak olaya kısa vadeli değil, uzun vadeli bakanlar ve işin içinde uzun yıllardır olanlar için aslında yaşananlar oldukça tanıdık. O nedenle, bu alanda çalışan pek çok kişi "biz bu filmi görmüştük" diyor ve ileride gerçekleşecek yeni döngü için var güçleriyle çabalıyorlar. 

Şu anda Kripto Dünyası hala çok küçük. Tüm piyasa toplam değeri yaklaşık olarak [128 Milyar ABD Doları](https://coinmarketcap.com/charts/). Sadece Apple'ın kasasında duran nakit paranın [158 Milyar ABD Doları](https://www.cultofmac.com/272570/apples-cash-reserves-30x-10-years-ago/) olduğunu söylersek aslında ne kadar küçük bir pazardan bahsettiğimiz daha anlaşılır oluyor. O nedenle, bu pazarın bize sunduğu vizyonu göz önüne alarak ileride bu pazarın çok çok daha büyüyeceğini söylemek kahinlik sayılmaz. Vizyonun gerçekliği ya da gerçekleştirilebilirliği konusunda şüpheleriniz olabilir ancak geçtiğimiz yılki çılgınlık sonrası hala girişimleri üzerinde çalışanlar ve daha ötesi yatırım almaya devam edenler, kendi sundukları vizyonun bir şekilde gerçeleşeceğinden eminler. Artık soru daha çok "ne zaman?" üzerine odaklanıyor. 

Bir sonraki yazımızda Ethereum üzerinde finans alanında girişimcilerin çalıştıkları projelere bakalım hep birlikte. 




Maker'da 9 Aralık-9 Ocak tarihleri arasında 35 Milyon ABD Doları tutarında 4,700 adet kredi [kullandırıldı](https://loanscan.io/?query=MakerDao&page=1). 

![Loanscan_190110_400.png](/assets/Loanscan_190110_400.png)



https://coinmine.com/blogs/news/cryptos-unstoppable-march-towards-liberty-2018-in-review
