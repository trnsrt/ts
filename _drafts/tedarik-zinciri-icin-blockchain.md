
Değişik sektörlerde Blockchain'in açabileceği vizyonlara daha önceki yazılarımızda (sağlık, sanat, hayır işleri, sağlık, seyahat ve tahmin piyasaları) için daha önceki yazılarımızda bakmıştık. Şimdi de albenisi daha düşük ama tüm sektörlere dokunan tedarik zincirlerinde blockchain neler getirebilir kısaca ona bir bakalım.. 

Tedarik zinciri derken kastettiğimiz bir şirketin müşterilerine sunacağı ürün ya da hizmeti kendi bünyesinde oluşturabilmesi için gerekli olan alt ürünler için yaptığı satın almaların (ki satın aldığı şirket de bu malzemeyi başka bir şirketten almış olabilir) işin en başındaki ilk üreticiye kadar uzandığı tüm zincir.   

Biliyorsunuz Blockchain'in hayatımıza getirdiği en önemli yeniliğin "güvene olan ihtiyacı minimuma indirmesi" olduğunu daha önce pek çok kez dile getirdik. Daha önceki verdiğimiz örneklerde güvene ihtiyaç duyulduğunda bu görevi yerine getiren ancak yüksek maliyetli aracılar için güzel günlerin sona ermekte olduğunu yazmıştık. Aracının olmadığı iki parti arasındaki ilişkilerde de güven ihtiyacı olduğu malum, tedarik zinciri de aslında buna iyi bir örnek.  Nasıl? Bakalım: 

Bir ürün üretmek için tedarikçinizden bir mal göndermesini istiyorsunuz? Tedarikçi ürünü gönderdi mi? Gerçekten iddia ettiği miktarda mı gönderdi? Ürün şu an nerede? Düzgün, işe yarar durumda mı? Bana ne zaman ulaşacak? 

Bütün bu sorulara net bir cevap verilememesinin yarattığı belirsizlikler, sizde elinizde olduğundan fazla stok tutmak (ürün ya gelmezse), ya da kendi ürettiğiniz ürünün müşterinize zamanında ulaşaması riskleri oluşturuyor.

İyi de bunun için Blockchain'e ihtiyaç var mı? Hep söylediğimiz gibi Blockchain her derde deva olacak diye düşünmek doğru değil. Burada söz konusu olan sadece siz ve tedarikçiniz olsa haklısınız. İki parti arasında olduğunda bir şekilde tedarikçinize uygulayacağınız zorlamalar ile daha şeffaf bir süreç sürdüreblirsiniz. Ancak aslında ikiniz dışında pe çok parti var sürecin içinde. Taşıyıcı firma, gümrük işleri, sigorta, ithalatçı, ihracatçı.. Bunların her birinin süreç içinde bir yeri var. Alelade bir dokümanın bu firmalar arasında döndüğünü düşünün. Avrupa'dan Doğu Afrika'ya giden bir soğutucu için 30'un üzerindeki partiden onay ve 200'ün üzerinden bilgi alışverişi yapıldığını [biliyor muydunuz](https://www.reuters.com/article/us-maersk-blockchain-ibm/maersk-ibm-to-launch-blockchain-based-platform-for-global-trade-idUSKBN1F51DE)? Neden gerek var bu kadar iletişime? Çünkü taraflar birbirine (maalesef) güvenemiyor ve oluşan hatalar ve sahtekarlıklar düşünüldüğünde haksız da sayılmazlar. Peki bütün bu işlemlerin tüm partilere şeffaf, geriye dönük değiştirilemez yapıldığını ve ilgi taraflar ile paylaşıldığını düşününü? Bürokrasinin ve hataların azalmasından sağlanan emek ve zaman tasarrufu hatırı sayılır olacak. Hemen belirtelim IBM ve Maersk bu alanda sektöre hitap edecek bir platform oluşturmak için bir [ortaklık kurdular](https://www.reuters.com/article/us-maersk-blockchain-ibm/maersk-ibm-to-launch-blockchain-based-platform-for-global-trade-idUSKBN1F51DE) ancak sektörün diğer büyükleri iki firma tekelindeki bu girişime şu anda [soğuk bakıyorlar](https://shippingwatch.com/carriers/Container/article10602520.ece). 






Reduce or eliminate fraud and errors
Improve inventory management
Minimize courier costs
Reduce delays from paperwork
Identify issues faster
Increase consumer and partner trust
