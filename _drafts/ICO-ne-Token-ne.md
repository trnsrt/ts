---
layout: post
title:  "Değisen Girişimcilik ve Yatırımcılık"
date:   2018-05-11 07:45:15 +0300
categories: Genel
---

Geçtiğimiz yazılarda, merkezi olmayan yapılara bakmış ve neden önemli olduklarını anlatmaya çalışmıştık.  Özetle, merkezi yapılar, tek bir merkezden yönetildikleri için güvenlik açısından sakıncalar yaşarlar. Tek merkezli yapılar, iç ve dış tehditler için kolayca hedef tahtası haline gelirler. Oysa ki merkezi olmayan sistemler ele avuca sığmayan cıva gibilier, nereye saldıracaksınız ki?. İşte bu özellikleri merkezi olmayan yapıları daha sağlam hale getiriyor. 

Tabii iki yapı arasındaki farklar bununla sınırlı değil. Bu yeni yapılar kendi ekosistemlerindeki tüm oyuncuların davranış biçimlerini de değiştiriyorlar. Örneğin girişimciler ve yatırımcılar... Merkezi olmayan yapı ile kurulan sistemlerin ortaya çıkışıyla aslında girişim ve yatırım anlamında büyük bir değişimden geçiyoruz. Bildiğimiz klasik anlamdaki bu terimler kökten değişiyorlar. Nasıl mı? Anlatalım.  

### Klasik anlamda 'Girişimcilik ve Yatırımcılık'

Efendim, normalde girişimcilik (kar için yapılanı), kaba hatlarıyla şu şekilde çalışır: Bir grup kafadar bir araya gelirler (ya da bir kişi farketmez). Bir fikir ortaya atarlar. Sonra bu fikir üzerinde kafa yormaya başlarlar. Fikri geliştirir, bu fikir üzerinden bir katma değer yaratmaya başlarlar. 

![entrepreneur-classic-600.jpg](/assets/entrepreneur-classic-600.jpg) 

Bir noktada daha fazla katma değer yaratabilmek için dışarıdan birilerinin katkılarına ihtiyaç duyarlar. Örneğin, ekibi büyütmek (ki daha fazla iş ortaya çıkarsınlar), şehir şehir gezmek (ki yeni müşteri bulsunlar), bir ofis kiralamak (ki ekibi birarada tutsunlar ve verimli çalışsınlar) ve bu sırada kendilerinin ve ekibin karnını doyursunlar. Fikirden elde ettikleri gelir henüz bu masrafları karşılamaya yetmediği durumda ve masrafları bir süreliğine karşılamak için yatırımcılardan finansman sağlamaya çalışırlar (eğer bankadan borç almak için gerekli olacak mal varlığına sahip değillerse). 

Yatırımcılar önce girişimcilerin o ana kadar yaptıklarını inceler, sonra ne planladıklarına bakar ve ileride vereceği bu paraya hatırı sayılır bir karşılık alabileceğine inanır ise yatırımcılara para verirler. Karşılığında da kurdukları şirketin bir kısım hissesini alırlar. 

Buraya kadar anlattığımız her şeyin kapalı bir sistem olduğunu anlayalım öncelikle. Fikir, girişimcilerin kafasında. Girişimciler bu fikri hayata geçirmek için bir şirket kuruyor ve bu şirketin tamamına sahip oluyorlar önce. Sonra yatırımcılar ile paylaşıyorlar. Fikir ve devamında çalıştıklarında oluşturdukları entellektüel girişimleri olabildiğince patent ve benzeri mekanizmalar ile koruyorlar ki başkaları taklit edemesin. Burada tüm bu katma değerin merkezinde tek bir yapı var - girişimciler, şirketleri ve yatırımcıları. Şirket belli bir büyüklüğe ulaşınca da yatırımlarını halka arz ediyorlar (İngilizcesi IPO - Initial Public Offering). 

Bu, bugün gördüğümüz birçok girişimde, özellikle bizim konumuz olan Web 2.0 dediğimiz 90'ların başından itibaren internette kurulan merkeziyetçi tüm şirketlerde bu şekilde oldu. Facebook Mark Zuckerberg'in fikri olarak çıktı ve Mark hala şirketin tüm karar mekanizmalarından tek başına karar hakkına sahip. Google Sergey Brin ve Larry Page, Amazon Jeff Bezos tarafından kuruldu ve hala onlar tarafından yönetiliyor. 

### Yeni anlamıyla 'Girişimcilik ve Yatırımcılık'

Ancak Web 3.0 ile gelen yeni merkezi olmayan oluşumlarda bu yapı tamamen değişiyor! Zira burada kurulan sistem bir şirket değil, bir ekosistem... ve bu ekosistemde sadece girişimciler ve yatırımcılar yok. Başka pek çok bileşen var. Girişimciler tabii var ama onlar olayı kurgulayanlar; sonrasında organizma kendi kendine büyüyor. Ne demek bu? Biraz daha açalım. 

![entrepreneur-new_600.jpg](/assets/entrepreneur-new_600.jpg) 

Hatırlarsanız [ilk yazımızda](http://ademimerkezi.com/genel/2018/03/01/Geceleri-uykunuzu-ne-kaciriyor.html), internetin gelişim ve yaygınlaşması ile birlikte ortaya çıkan şirketlerin (Facebook, Google, Amazon ve Apple başta olmak üzere) daha sonra ağırlıklı kar baskısı sebebiyle monopol haline gelip tüm ekosisteme (kullanıcılar, girişimciler, reklamverenler gibi) nasıl zarar verdiklerinden bahsetmiştik. 

2000'li yıllarda çıkan yeni akımın ise işte bu merkeziyetçilik dalgasına bir tepki olarak doğduğundan bahsetmiştik. Dolayısıyla bu akımdan ortaya çıkan yeni yapılar Web 3.0 dediğimiz bu  akımın temel felsefesini de benimsemiş olarak ortaya çıktılar. İşte o felsefenin temel noktalarından biri tekellerin kırılması; bilginin, kontrolün kısaca gücün tek bir elde toplanmaması. 

Bunun için de öncelikle daha önce bahsettiğimiz gibi, sistemde tek bir merkezden ziyade kontrolün her tarafa dağıldığı bir yapı getiriyorlar ve bunu başarmak için de şifreli bir mekanizma ile kişiye duyulacak güvene olan ihtiyacı ortadan kaldırıyorlar. 

Klasik anlamda girişimlerde, bir girişim başarılı olduğunda ortaya çıkan katma değerinin tamamına (ki bu şirket değeri ile ölçülebilir) girişimci ve yatırımcı sahip oluyordu. Bir de belki verilen hisse opsiyonları sayesinde bir kısım çalışan, o kadar. Şimdi ise yukarıda bahsettiğimiz felsefeye paralel olarak, fikrin gelişmesine katkıda bulunan dış geliştiriciler, sistemin çalışmasına yardımcı olan bağımsız dış kaynaklar, hatta son kullanıcılar da yaratılan bu katma değerden pay alıyorlar. Yani gücün yanında getirinin paylaşımı da artık daha demokratik oluyor. 

Bu son yazdığımız demokratikleşmenin nasıl olduğuna bir sonraki yazımızda bakalım.. 


---
layout: post
title:  "Girişimler yeni teknolojiler ile nasıl demokratikleşiyor?"
date:   2018-05-21 07:45:15 +0300
categories: Genel
---


Geçtiğimiz [yazımızda](http://ademimerkezi.com/genel/2018/05/17/degisen-girisimcilik-ve-yatirimcilik.html), bildiğimiz alanda klasik girişimcilik ve yatırımcılığın, yeni teknolojiler ile birlikte nasıl bir değişimden geçtiğini anlatmaya başlamıştık. 

Özetlersek, klasik anlamda girişimlerde, bir girişim başarılı olduğunda ortaya çıkan katma değerin tamamına (genelde şirket değeri ile kendini gösterir) girişimci, yatırımcı ve kısıtlı olarak (hisse opsiyonları ile) çalışanlar sahip oluyordu. Yeni teknolojierde ortaya çıkan yapılarda, merkeziyetçilikten uzaklaşma felsefesine paralel olarak, fikrin gelişmesine katkıda bulunan dış geliştiriciler, sistemin çalışmasına yardımcı olan bağımsız dış kaynaklar ve hatta verilen hizmetin kullanıcıları da artık bu katma değerden pay alır hale geliyorlar. Yani gücün yanında getirinin paylaşımı da artık daha demokratik oluyor. 

Şimdi dilerseniz bunun nasıl başarıldığına bakalım. 


![human-2944065_600.jpg](/assets/human-2944065_600.jpg) 

### Girişimciler ve yatırımcılar dışında masada başkaları da var artık

90'lar ve 2000'lerin başında ortaya çıkan internet bazlı girişimler (Facebook, Google, Amazon, Apple gibi) ellerindeki büyük güç ile birlikte karlarını artırabilmek için diğer paydaşları zarara sokacak şekilde monopolleşmeye gittiler. 2010'ların başında ise işte bu merkezi yapılara tepki olarak merkezi olmayan yapılar ve sistemler doğdu. Bu sistemlerde girişimci artık bütün gücü elinde tutmuyor, daha demokratik bir yapı var. Artık girişimcinin sahip olduğu bir yapı yok, girişimcilerin kurduğu ekosistemler var. 

Ancak burada şöyle bir sorun var. Sonuçta bu sistem içindeki fikirler kendi kendilerine çıkmıyorlar. Birileri bu fikirleri çıkarmalı, üzerinde çalışmalı, yeşertip büyütmeli; yani girişimciler olmalı. Ancak, tüm gücü ve hakları (Web 2.0'da olduğu gibi) girişimcilere (ya da yatırımcılar ile birlikte düşünürsek girişimcinin kurduğu şirkete) verirseniz, gücü yine tek elde toplamış olursunuz. Sonra da kar odaklı bu şirketler yine monopol olarak güçlerini kar etmek için kullanmaya başlar ve aynı sarmala girersiniz. Ne yapmalı o zaman? Girişimciler yapıyı kurmalı, büyütmeli ve bunun için de yeterince teşvikleri olmalı ama yapı onlara bağlı olmamalı. İşte bunu başarmak için Web 3.0'in kullandığı önemli bir özelliği açıklamaya geldi sıra: Açık kaynak - (İngilizcesi Open Source). 

### Açık kaynak (Open Source)

Açık kaynak tabii ki Web 3.0 ile gelmedi. Onlarca yıldır var. Bilmeyenler için kısaca bahsedelim. Açık kaynak, (programlama için kullanılsa da özünde) bilginin açık olması ve herkes ile paylaşılması esasına dayanan bir felsefe ve uygulama. Kısaca şu anlama geliyor. Kişinin elinde olan, emek harcadığı işi tüm toplum ile paylaşması, başka kişilerin de bu yapılan işi emek harcayarak geliştirmesi ve yine toplum hizmetine sunması. Böylece emek ve sonucunda ortaya çıkan iş tüm toplum tarafından ücretsiz olarak kullanılıyor. 

Aklınıza şu soru gelebilir: "Deli mi bu insanlar, neden hiç para almadan böyle emek harcarlar, hiç mi işleri yok bunların?". Haklılık payı var bu düşüncenin. Kişi bu tip bir emeği gösterirken karşılığında birkaç beklentisi olabilir: Örneğin, burada yaptığı katkıyı tüm topluma göstererek aslında ne kadar maharetli biri olduğunu kanıtlamak ve bir şirkette iş kapmak için referans olarak kullanabilir bunu. Ya da böyle bir işi kullanan birinin daha sonra ihtiyacı olacak hizmetleri (örneğin yan servis, bakım vb.) kullanıcılara sağlayabilir. 

Ama bütün bunlar çok küçük bir kitle için geçerli. Ağırlıklı olarak bu işi insanlar hobi olarak ve gönüllülük çerçevesinde yapıyorlar. İşte açık kaynak hareketinin ne kadar büyük olursa olsun, en büyük sorunu da bu. İnsanların gönüllülük hareketi ile yaptığı işler maalesef kar amacı güden şirketlerin gücü karşısında rekabette zorlanıyor. Zira kar amacı güden şirketlerin tam zamanlı çalışanları ve neredeyse sınırsız kaynakları var. Açık kaynaklı işler bu şirketler ile rekabet için ya ciddi bir yatırım almalılar (ki o zaman kar eden bir başka şirkete dönüşüyorlar) ya bağışlar ile ayakta durmaya çalışıyorlar (Wikipedia gibi) ya da bu şirketlerin rakiplerinden destek alıyorlar. Bu bahsettiğimiz son ikisinin sürdürülebilir olması tahmin edersiniz ki çok zor. 

### Açık kaynak ile para bir araya geliyor

İşte Web 3.0 teknolojileri Açık Kaynak felsefesinin sürdürülebilir olması için bu işe gönül verenleri ihtiyaçları olan para ile buluşturan bir yenilik getirdi. Şifreliağ (Cryptonetworks) ya da Şifreekonomisi (Cryptoeconomy) denen bu yeni kavramda, artık fikirin gelişmesi bir girişimci ve kurduğu şirket etrafında değil, onun yerine bir girişimci ve girişimcinin kurduğu ekosistem (ağ, ekonomi) üzerinde dönüyor. Bu ekosistem de benzer şekilde bu konuda bağımsız olarak çalışan kişiler ya da hizmet verenler aracılığıyla büyüyor. Bu çok farklı, şimdiye kadar gördüğümüz, alıştığımız anonim şirket, hisse senedi, sermaye piyasaları kavramlarının bambaşka bir hali. Biraz daha açmakta fayda var. 

Efendim, Şifreekonomisi'nde girişimci bir şirket değil bir sistem kuruyor. Yani? Girişimci yukarıda bahsettiğimiz bir fikri, kendi şirketi altında patentler, telif hakları vb ticari kılıflar altında saklamak yerine, açık kaynak olarak tüm topluma açıyor. Sonrasında da olabildiğince çok sayıda geliştiriciyi bu fikir altında çalışmaya ikna ederek kendini bu fikri geliştirmeye adamış bir topluluk oluşturmayı hedefliyor. Bunun ne faydası var. Faydası çok. 

En başta, kişilerin ya da şirketlerin gizli saklı tuttuğu hizmetler her zaman o kişilere bağlı kalır. Yarın öbür gün kişiler arasında anlaşmazlık çıktığında ve kişiler işi bıraktığında bu girişimden fayda sağlamayı uman kişiler olarak işiniz çok zor. 2000'lerin başında yatırımcıların en çok zarar ettiği durumlar bu tip ortaklar arası sorunlardan kaynaklanmıştı. Ya da diyelim şirket bir anda bir başka büyük şirkete satıldı ve hizmet vermeyi durdurdu. Başınıza gelmiştir muhakkak. Kullanmayı çok sevdiğiniz bir internet servisi bir gün "kusura bakmayın satıldık, size hizmet veremediğimiz için üzgünüz, ama biz çok para kazandığımız için çok mutluyuz" diye bir not bırakıp ortadan kaybolabiyor. Yapacak hiçbir şeyiniz yok değil mi? Yeni teknolojiler ile artık öyle değil. Açık kaynak olarak kurulan yapılarda, bütün yapılar ve kurulan sistem herkese açık olduğu için, eğer kurucular bir gün herhangi bir nedenle ayrılırsa, yapılan iş ortada olduğu için (eğer talep varsa) başkaları o işi alıp devam ettirebilir. Özellikle de girişimci bu yapı altında bir topluluk oluşturmayı becerebilmiş ise. 

Evet ama bu sistemin düzgün çalışabilmesi için kaynağa ihtiyaç var. Doğru, belki de şimdiye kadar duyduğunuz ama tam adlandıramadığınız, ICO (Initial Coin Offering) ve Token kavramlarını da içeren bu kaynaklar nasıl sağlanıyor? Ona da bir sonraki yazımızda bakalım... 

--

---
layout: post
title:  "Yeni dünyada girişimciler için aranan kan bulundu mu? ICO ve Token Dünyası"
date:   2018-05-28 07:45:15 +0300
categories: Genel
---


Geçtiğimiz son iki yazıda, [önce](http://ademimerkezi.com/genel/2018/05/17/degisen-girisimcilik-ve-yatirimcilik.html) bildiğimiz anlamda klasik girişimci- yatırımcı ilişkisinin yeni teknolojiler ile birlikte değişmeye başladığına, [sonra] bu değişim ile birlikte girişim tarafından yaratılan katma değerin girişimci-yatırımcı tekelinden çıkıp tüm kesimlere (geliştiriciler, kaynak sağlayıcılar, kullanıcılar gibi) yayıldığını, bu sayede de daha demokratik, daha sağlam ve sürdürülebilir bir yapı (en azından teoride) oluşturulduğuna değinmiştik. 

Bu yazımızda ise bu katma değerin nasıl bu kesimler tarafından paylaşıldığına bakalım. Ama öncesinde bu sistemi çalıştıran ana öğe olan Token nedir onu bir anlayalım...

### Aranan kan bulundu - ICO ve Token dünyası

Yeni teknolojiler ile yaratılan katma değer artık daha eşit şekilde paylaşılıyor. Ama yine de bu katma değeri yaratmak için bir kaynağa ihtiyaç var. Eskiden bu kaynağı yatırımcılar girişimcilere ortak olarak verirlerdi. Şimdi, pastadan başka pay sahibi olmak isteyenler var.  Bu yeni teknoloji ile kurulan yapıların da çalışmak için güce bir nevi yakıta ihtiyacı var. Aynı klasik sistemde şirketlerin hisse senedi adı altında pay satıp yatırımcılardan para almaları gibi. Tek fark, burada bir şirket yok, bir sistem ile kişilerden ve şirketten bağımsız bir yapı var; dolayısıyla neyin payını alacaksınız? İşte yeni terimimiz. "Token". Bütün bu yeni sistemi çalıştırmak için gerekli güç bu Token'lardan geliyor. 

Klasik anlamda bellediğimiz tipik şirket yapısında, eğer bir şirkete yatırım yapmak isterseniz o şirketin hisselerini sahiplerinden satın alırsınız. Yok eğer şirket halka açık ise, o zaman hisselerinin işlem gördüğü açık pazarlardan o an için fiyatı ne olarak belirlenmiş ise onun üzerinden satın alabilirsiniz. Özel şirketlerin bu şekilde hisselerini açık piyasalarda işleme açmasına yani halka açılmasına Halka Arz işlemi (IPO - Initial Public Offering) denir. 

Yeni tip Web 3.0 sistemlerinde ise klasik anlamda bir şirket bulunmadığı için (elbette girişimcilerin kendine ait bir şirketi olabilir ama bu şirket sadece sistemi kurmak ile meşgul, yoksa sistemin sahibi değil), sistemin ihtiyacı olan yakıt, yatırımcılar tarafından Token olarak sisteme konur, bu işleme de ICO (Initial Coin Offering) denir. 

Token'ları bir nevi hisse senedi gibi düşünebilirsiniz ancak Token hisse senedinden çok daha kapsayıcı bir kavram. Çünkü sadece hisse senedinden çok daha fazla işlevi var.. 

Klasik anlamda hisse senedi aldığınızda elinizde iki farklı güç var. Birincisi, hisseniz oranında şirket yönetiminde söz sahibi olursunuz (en basit anlamda). İkincisi yatırım anlamında ya bu hisseler için şirketin her yıl temettü dağıtmasını beklersiniz, ya da şirketin geleceği hakkında spekülasyon yaparak, şirketin hissesini sermaye piyasalarında alır ya da satarsınız. 

Token'da ise durum biraz farklı. Yönetiminde söz sahibi olabileceğiniz ya da size temettü verecek bir şirket yok. Token özünde bir ekosistemin parçası. Ama Token eğer Kriptoborsalar'da işlem görüyor ise alım-satım yaparak o Token'ın ve ilgili ekosistem ile ilgili spekülasyon yapabilirsiniz. 

Token'lar baştan girişimci tarafından belirlenen bir sistem ile tüm paydaşlara dağıtılır. Bir kısmı fikrin sahibi ve sistemin çatışını kuran girişimci grubuna, bir kısmı geliştirme/test aşamasında yardımcı olan bağımsız geliştiricilere (eskiden gönüllü çalışan kişilere), bir kısmı verilecek hizmetin altyapısını sağlayacak olan bağımsız makinelere (aynı Bitcoin'deki madenciler gibi düşünün), bir kısmı da bu hizmeti kullandığı için şirkete para kazandıran (örneğin reklam geliri) kullancılara verilir. Her girişim için yukarıdaki paydaşlar, dağıtılacak miktar, dağıtım koşulları vb değişebilir, ancak sistem aşağı yukarı bu şekilde işler. 

ICO ile işte bu Token'lar yatırımcılara satılır. Gelir, yukarıda bahsedilen model içinde paylaşılır, sistem büyümeye başladıkça önceden öngörülen miktarda Token'lar değişik paydaşlara bu şekilde dağıtılır. Yani, her bir paydaş katkısı ölçüsünden önceden belirlenmiş Token'a hak kazanır. ICO sonrası da bu Token'lar artık piyasalarda işlem görmeye ve sahipleri tarafından alınıp satılmaya başlarlar.

Bununla da sınırlı değil Token ile yapabilecekleriniz. Token'lar aynı zamanda, ekosistemin farklı paydaşları tarafından yaratılıp harcanabilir. Örneğin, sistemin çalışması için de yardımcı olabilir ve Token kazanabilirsiniz. Hatırlarsanız, Bitcoin için demiştik ki, A kişisi B kişisine para transferi yaptığında makineler bu transferi yakalıyor, sisteme iletiyor, sistemde bunların kayıtları oluşturuluyor ve her 10 dakikada bir bu kayıtlar mühürleniyor. İşte bu para transferini yakalayan makineler her işlem başına ufak bir komisyon, her 10 dakikada bir kayıtları mühürleme işlemini yapmaya hak kazanan şanslı makine de büyük bir ödül (şu anda yaklaşık 12.5 Bitcoin) kazanıyor. İşte gördüğünüz gibi bulmacayı çözen makine  Token (yani Bitcoin) kazandı. Makine sahipleri bu kazandıkları Bitcoin'leri herhangi bir Kriptoborsa'da satıp ABD Doları, Türk Lirasi ne isterler ise onunla değiştirebilirler. 

Sistemin çalışmasına yardımın başka çeşitleri de var. Örneğin [Brave](https://brave.com/) aynı Chrome, Internet Explorer gibi bir tarayıcı ve kullanıcılarına her kullanım için BAT adında bir Token ödüyor. Şöyle düşünün, web sitelerine girdiğinizde yukarı, aşağı, sağ, sol bu da yetmez gibi önünüze aniden çıkan (pop-up) reklamlar görüyorsunuz. Evet, bu siteler size içeriklerini parasız sunuyorlar ama karşılığında reklamcılaran hatırı sayılır miktarda reklam geliri elde ediyorlar. İşte Brave o gelirin bir kısmını sizinle paylaşıyor. İsterseniz hiç reklamsız siteleri ziyaret edebiliyorsunuz, isterseniz tercihlerize göre size uygun reklamlara maruz kalarak BAT Token kazanabiliyorsunuz. Rakamlar çok büyük değil, Token'in değeri ne olacak o da belli olmaz ama hiç yoktan iyidir. 

&nbsp;

| ![BAT-Brave.png](/assets/BAT-Brave.png) | 
|:--:| 
| *[Brave Browser Token'i BAT](https://brave.com/)* |

&nbsp;

Yukarıda bahsettiğimiz değişik paydaşlar bu ellerine geçen tokenı başka başka amaçlar için de kullanabilirler. Kazandığınız Token'ı sadece KriptoBorsa'da satmak yanında, bu ekosistemin yarattığı hizmetleri alır ve bu hizmetler karşılığı ödeme olarak  kullanabilirsiniz. Örneğin, Dropbox benzeri bir depolama hizmeti veren Filecoin hizmetini kullandığınızda, dosyalarınızı şifreli biçimde dünyanın çeşitli yerlerindeki bilgisayarlarda güvenli bir şekilde saklayabilir ve bu hizmetin karşılığını Filecoin'in Token'ı ile ödeyebilirsiniz. 

Bundan sonraki yazımızda değişik değişik tokenlara yine en bildiğimiz örnek olan Bitcoin'den başlayarak bakalım isterseniz. 


---

---
layout: post
title:  "Token Dünyası'nın ilk oyuncusu tanıdık bir isim: Bitcoin"
date:   2018-06-01 15:45:15 +0300
categories: Genel
---


Bundan önceki üç yazımızda [önce](http://ademimerkezi.com/genel/2018/05/17/degisen-girisimcilik-ve-yatirimcilik.html) değişen girişimci-yatırımcı dünyasına, [sonra](http://ademimerkezi.com/genel/2018/05/21/girisimler-yeni-teknolijler-ile-nasil-demokratiklesiyor.html) bu değişimin daha demokratik olmasını sağlayan yapısal değişimlere bakmış ve [en sonunda](http://ademimerkezi.com/genel/2018/05/25/ico-ve-token-dunyasi.html) da bu sistemi işleten yani yatırımcılardan sağlanan ve sadece girişimcilere değil sistemdeki tüm paydaşlara dağılarak sistemin düzgün çalışması için gerekli olan yakıta yani Token kavramından söz etmiştik.  

Bu yazımızda ise farklı tokenlardan bahsederek aslında bir parça Blockchain dünyasının farklı ekosistemlerinde de bahsediyor olacağız. 

--

Bir noktayı tekrar hatırlatmakta fayda var: 

Şifreli Harikalar Dünyası (İngilizce CryptoNetworks olarak geçen terimin bendeniz tarafından türkçeye apartılmış hali)  diye adladıracağımız dünya şifrelendirme kullanarak dijital olarak bir varlığın bir kişiden diğerine güvenli bir şekilde geçmesine yarıyor. 

Pekçok dijital varlık var bu şekilde transfer edebileceğiniz ve bu varlıkların en yaygını para, buradaki deyimi ile KriptoPara. Bu KriptoPara'ların en kullanılanı ise Bitcoin. İlk çıkanı. Dolayısı ile Kriptovarlıklar içinde kendine ait özel bir yeri olan KriptoParalar'a bakacağız önümüzdeki iki yazıda. Bu yazımız Bitcoin ile ilgili. Ancak KriptoPara'lar sadece Bitcoin ile sınırlı değil. Diğer KriptoPara'lar ise bir sonraki yazıda. Daha sonra ise [önceki yazımızda] KriptoParalar dışındaki diğer Token'lardan bahsedeceğiz. 

### Bitcoin

![cryptocurrency-bitcoin.png](/assets/cryptocurrency-bitcoin.png) 

KriptoPara'ların en eskisi, en çok kullanılanı, bir nevi şahı. Diğer bütün paralardan ayrılan birkaç özelliği var. Öncelikle, kurulmak için herhangi bir yatırım almamış. 2008 yılında çıkan kriz sonrası koca bankaların batması ihtimali, ve devletlerin bu bankaları kurtarmak için (finansal krizi önlemek adına) milyarlarca dolar para basmasına tepki olarak bir grup siberpunk tarafından geliştirilen fikrin meyvesi. Koca bankaların batma ihtimali, onlarda "acaba paramız mevcut sistemde güvende mi?" sorusunu doğurdu. Devletlerin finansal krizi önleme adına milyarlarca dolar karşılıksız para basması ise onlarda "mevcut düzenin koruyucusu olan devletler ne kadar sorumlu davranıyorlar?" şeklinde düşünceler ile ilk sorulan sorunun etkisini daha da derinleştirdi. Sonunda da Satoshi Nakamoto tarafından yaratılan Bitcoin ortaya çıktı. 

Ancak deneysel bir ürün olan Bitcoin'in Internet üzerinden kuralsız olarak her türlü ürünü satan Silkroad sitesinde kullanıma başlaması (kredi kartı ile ödemede tüm kimlik bilgileri ifşa edilirken Bitcoin'de bir tür gizlilik olması nedeniyle) Bitcoin'e ilgiyi patlattı  Ancak Bitcoin'in (ve Satoshi'nin istediği)  istediği normal olarak bu tip bir kötü şöhret değildi. 2010 yılı sonunda Visa ve Mastercard'ın Amerikan hükümetinin yaptığı gizli işleri ortaya çıkaran Wikileaks'e halk tarafından yapılan yardımları bloke etmesi sonrası, Wikileaks'in Bitcoin ile bağış toplamaya başladığını açıklaması Bitcoin'e olan talebi iyice artırdı. Ancak Bitcoin kurucusu ve o zamana kadar anonim olan Satoshi yazdığı bir yazı ile Bitcoin'in deneysel bir ürün olduğunu henüz gerçek hayatta pratik kullanıma hazır olmadığını belirterek Wikileaks'den Bitcoin ile bağış uygulamasına son vermesini rica etti. Wikileaks'in bunu dinlememesi sonrası ise Satoshi sırra kadem bastı. Şu anda nerededir, kimdir bilen kimse yok. Pardon, bilen bir kişi vardı, o da Bitcoin üzerinden yapılan ilk para transferinden Satohsi'den $100 alan [Hal Finney](http://www.wiki-zero.net/index.php?q=aHR0cHM6Ly9lbi53aWtpcGVkaWEub3JnL3dpa2kvSGFsX0Zpbm5leV8oY29tcHV0ZXJfc2NpZW50aXN0KQ), o da 2014 yılında hayata veda etti.  

Sonrasında değişik iniş ve çıkışlar yaşayan, defalarca değeri fırlayan, defalarca değeri yarıya düşen, her yıl birkaç kere "artık öldü" denilen ama her seferinde daha da güçlü bir şekilde hayatını sürdüren, kurulduğundan beri bir dakika bile işlemleri sekteye uğramamış bir KriptoPara, Bitcoin hayatımıza girdi. 

Bitcoin, kabaca bu. Ağır aksak işleyen, öyle çok hızlı geliştirmeye tabii olmayan bir KriptoPara. Gelişimi için çalışan büyük bir yazılımcı grubu var, ancak dediğimiz gibi bir para mevhumu taşıdığı için, gelişimci grubu için yenilikçilikten öte güvenilirlik daha ön planda tutuluyor. KriptoPara olarak oldkça güvenli Bitcoin ancak gerek ağır ve hantal yapısı, gerekse gizlilik anlamında kullanıcılar yeteri kadar gizlilik vermediği için (kanun dışı işlem yaptığınızda yakalanma ihtimaliniz Bitcoin'de çok yüksek, örneğin yukarıda bahsettiğimiz Silk Road'un kurucusu Bitcoin hareketleri takip edilerek yakalandı), başka başka KriptoParalar da tedavülde. İsterseniz genel olarak altcoin denilen bu alternatif paralara da bir sonaki yazımızda bakalım. 

# Yazı V

Bir önceki yazımızda Blockchain bazlı Şifreli Harikalar Dünyası (CrytoNetwork'ler) içinde en büyük yer tutan KriptoPara kısmına bakmış, ve daha önce de bahsettğimiz bu alanın en büyüğü olan Bitcoin üzerinden bir kez daha geçmiştik. 

Şimdi de Bitcoin'in eksik kaldığı düşünülen alanlarda bu eksikleri kapatmak için kurulmuş olan alternatif paralara kısaca altcoin'lere bakalım demiştik. Bitcoin temel olarak değer saklama işlevi görmeyi amaçladığı için onu geliştiren yazılımcılar yeniklikten ziyade güvenirliğe önem veriyorlar ve bu nedenle Bitcoin'in yeterince pratik olmadığı ve bu yönde çalışmalarda ağır kaldığı yönünde eleştiriler var. Bir de Bitcoin size tam olarak gizlilik sağlamıyor, bu yönünü eksik bulanlar da bir hayli fazla. İşte altcoin'ler temel olarak bu eksiklikleri gidermek amacıyla ortaya çıkmış KriptoParalar. Genel olarak Blockhain bazlı sistemi kullanıyorlar, ancak detaylarda Bitcoin'den ayrılıyorlar. 


### Litecoin

![cryptocurrency-litecoin.png](/assets/cryptocurrency-litecoin.png) 

Litecoin, Bitcoin benzeri paralar içinde Bitcoin'e en benzeyeni. Kurucusu, Charlie Lee adında bir MIT mezunu genç. Hatırlarsanız, Bitcoin benzeri sistemler için Açık Kaynak metodunu benimsemişler demiştik. Bu şu demek: İsteyen herhangi biri mevcut sistemi götüren yazılımı alıp aynısını kurabilir ve çalıştırabilir. İşte Charlie'nin yaptığı da aynen bu. 

Litecoin, iki konuda Bitcoin'den ayrışıyor. Birincisi, hani hep diyoruz Bitcoin 10 dakikada bir bir ödül veriyor. Bu ödül aslında o 10 dakika içinde yapılmış işlemlerin teyidi anlamına geliyor. Yani Bitcoin ile bir işlem yaptığınızda örneğin mal satıp Bitcoin aldığınızda, işlemin gerçekten doğrulandığını görmek için 10 dakika beklemeniz gerekiyor (genelde 10 dakika yeterli ama kimileri daha sağlam olsun diye birkaç 10 dakika da bekliyorlar). Litecoin ise bu 10 dakikalık teyid süresini 2.5 dakikaya indiriyor. Böylece satıcı olarak aldığınız paranın hakikaten size ait olduğunu yaklaşık 1/4 sürede kesinleştiriyorsunuz. 

Litecoin'in ikinci farklılığı ise madenciler alanında. Hani şu işlemleri 10 dakikada bir teyid eden makineler. Burada daha [bir önceki yazımızda](http://ademimerkezi.com/genel/2018/05/08/Peki-Blockchain-sifrelemesi-nasil-calisiyor.html)  bahsettiğimiz gibi makineler bir bulmaca çözmeye çalışıyorlar. Başlangıçta, evinizdeki laptop aracılığıyla bu bulmacayı çözme ihtimaliniz vardı. Ancak sisteme çok kuvvetli makineler girmeye başladığından beri evde bu işi yapıp bulmacayı çözme ve para kazanma ihtimaliniz çok azaldı. İşte, Litecoin, bulmacanın yapısını bu tip büyük makinelerin avantajına olmasındansa küçük evde işi yapanların avantajına olacak bir hale getirdi. Bu bir nevi, çok kuvvetli makineler ile sistemi monopolize etmenin önüne geçmeyi amaçlayan bir yöntem. 

İşte bu kadar. Bu iki özellik dişında Litecoin, Bitcoin'in aynısı. Litecoin, Bitcoin ile oldukça yakından çalışıyor, rakipten ziyade küçük kardeş gibi. Litecoin, teknolojik olarak yapılan değişikliklerin laboratuarı gibi kullanılıyor, bir nevi yeni deneyler burada yapılıyor. 

Kısacası, Litecoin yukarıda bahsettiğimiz iki yenilik ile daha pratik olmaya çalışarak paranın iki özelliğinden (Değer Depolama ve Alışveriş aracı olma), alışveriş için daha pratik ve uygun bir çözüm olmaya çalışıyor. 



### Monero

![cryptocurrency-monero.png](/assets/cryptocurrency-monero.png) 

Monero, Bitcoin'den farkı gizlilik konusuna verdiği önem. 

Konu şu: Normalde Bitcoin ile bir işlem yaptığınızda, satıcı olarak siz Bitcoin'i diğer tarafa gönderiyorsunuz ve kendi Özel Anahtarınız ile bu işlemi onaylıyorsunuz. Dolayısıyla, paranın geldiği adres belli, açık. Sizin kim olduğunuz bilinmiyor ama size gelen paralar ve sizden giden paralar görülebiliyor. 

Pratikte bunun ne önemi var derseniz, kimi durumlarda özellikle kanun dışı aktiviteler içine girmiş kimi hesaplar, eğer kimi borsalar tarafından fark edilirse bloke edilebiliyorlar. [Parayı para yapan özelliklerden bahsettiğimiz yazımızda](http://ademimerkezi.com/genel/2018/03/22/Bitcoin-para-mi-gercekten.html) bahsettiğimiz özelliklerden biri paranın her bir parçasının birbirine eşit olması idi ve orada Bitcoin'in örneğin Altın'a göre dezavantajlı olduğundan bahsetmiştik. İşte ana nedeni bu - normalde her Bitcoin'in eşit değere sahip olması gerekirken, burada bazı hesaplarda bulunan Bitcoin diğerleri ile aynı değere sahip değil. 

Monero ise buna şöyle bir önlem bulmuş. Bir partiden diğer partiye para gönderildiğinde, gönderilen parayı sadece gönderen parti değil onunla birlikte on farklı (rastgele) taraf da imzalıyor. Gerçekten paranın sahibi imzaladığı için işlem gerçekleşiyor ama on kişiden hangisi olduğu bilinmediği için paranın gerçek sahibi adresi anlamak mümkün değil!

Bunun dışında Monero, Litecoin'e benzer şekllde pratiklik olaran her 10 dakika yerine 2 dakikada bir teyit işlemi yapıyor ve madencilik işinin birkaç büyük elinde toplanmasını önlemek için de Litecoin benzeri bir ödül sistemi kullanıyor. 

Kısacası Monero, hem Litecoin gibi pratik, hem de ondan daha da gizli bir para sunuyor. 



### Dash

![cryptocurrency-dash.png](/assets/cryptocurrency-dash.png) 


Dash de aynı Monero gibi, hem gönderici/alıcı adreslerini gizliyor, hem de hızlı işlem yapabilmek için teyit sürelerini indirmiş durumda. 

Monero'ya göre iki yıl sonra 2014 yılında başlayan Dash, Evan Duffeld adında birinin ürünü. Oldukça iyi bir pazarlama ekibi var, ve bu nedenle son yıllarda ciddi artış kaydettiler. Ancak gizlilik anlamındaki şöhretleri iyi mi kötü mü tartışılır. Örneğin, Doğu Avrupalı yaşadışı iş yapan yapıların, son zamanlarda Dash kullanmaya başladıkları söyleniyor (Bitcoin'i gizli olmadığı için çoktan bıraktılar). 

Ancak Dash ile ilgili teknik olarak en büyük soru işareti başlangıcı. Zira, Bitcoin (Litecoin ve Monero da aynı şekilde), ilk kurulduklarında yaptıkları ilk işlem ile 10 dakika sonra Bitcoin dağıtmaya başlamış, ve her 10 dakikada bir Bitcoin dağıtarak sistemi sürdürmüş. Erken girenlerin rekabetin az olduğu durumda daha fazla para kazandığı (early mover advantage) bir sistem. Oldukça adil. Ancak, Dash ilk 3 yılda yarattığı paranın %30'unu bir "hata" sonucu çalışmaya başladıktan sonraki 24 saat içinde yarattı. Normalde, henüz başlangıçta bu tip sorunlar yaşanabildiği için (zira hepsi deneysel bu paraların) geliştirici sistemi restart edip baştan başlayabilir. Ama Dash öyle yapmamış. 

Kısacası, Dash, Monero gibi gizlilik ve pratiklik alanında ön plana çıkıyor ancak kuşkulu geçmişi nedeniyle onun kadar saygın bir KriptoPara değil. 

### Zcash

![cryptocurrency-zcash.png](/assets/cryptocurrency-zcash.png) 

Zcash, gerek Monero gerekse Dash'den daha sonra, 2016 yılında ortaya çıkan ve büyük bir ilgi gören KriptoPara. Kurucusu Zooko Wilcox'un Dijital Para alanında çok eskiden beri bilinen biri ve saygın biri olması, ve diğer paraların çıktıkları zaman çok ufak bir geliştirici topluluk dışında bilinmez iken KriptoParalara artan ilgi nedeniyle, çıktığında hemen hemen bu alanda herkes tarafından biliniyor olması nedeniyle Zcash çıktığı anda inanılmaz bir ilgi gördü. 

Zcash gizlilik konusunda Monero'dan da ileri gitmiş durumda. Bitcoin'de parayı gönderenin ve alıcının adresleri açıkken, Monero'da bu adresler gizli kalıyor demiştik. Zcash ise kullandığı sistemle gönderilen miktarı bile gizli tutuyor. Bir nevi açık olan hiçbir nokta yok. Sadece bir taraftan (ki kim olduğu belli değil), diğer tarafa (yine kim olduğu belli değil) bir dijital "şey" (ne olduğu belli değil) gönderiyorsunuz. 

Zcash, kurucusu ve etrafındaki ekip nedeniyle bu alanda belli bir saygınlığa sahip. Ancak, henüz Monero gibi büyük ve sağlam bir topluluk oluşturmuş, altyapılarını bitirmiş değiller. Gelecekte ne olacaklar göreceğiz. 


### Sonuç

Gördüğünüz gibi KriptoPara dünyası Bitcoin'den ibaret değil ve pekçok Bitcoin benzeri KriptoPara var. Muhtemelen daha da çıkmaya devam edecek. Teknoloji geliştikçe, bilinç arttıkça, yen ihtiyaçlar doğdukça ya da mevcut KriptoParalar bu ihtiyaçlara cevap vermekte zorlandıkça yenileri çıkabilir. Peki bu alternatif KriptoParalar ya da yeni çıkacaklar Bitcoin'in tahtını sarsabilir mi? Altın gibi kendisine yavaş yavaş saygın bir yer edinen, 2009'dan beri tıkır tıkır çalışan ve basit anlamı ile değer saklama konusunu başarı ile karşılayan Bitcoin'i şu aşamada alt etmeleri zor görünüyor. Ama nasıl dünyada tek bir para birimi yok ise, Kripto Dünyası'nda da sadece Bitcoin olmayacak, bu diğer paralar da pastadan pay almaya devam edecekler. 

Bir sonraki yazımızda, Şifreli Harikalar Dünyası'nda para dışında başka alanlarda da ihtiyaç duyulan Token'lara bakacağız, başta Ethereum olmak üzere.. 

# Yazı VI

Önceki üç yazımızda, önce Şifreli Harikalar Dünyası'nın (CryptoNetworks) yakıtı olan Token kavramına [bakmış](http://ademimerkezi.com/genel/2018/05/25/ico-ve-token-dunyasi.html), daha sonra bu dünyanın şu an için en kullanılan KriptoPara alanındaki [Bitcoin](http://ademimerkezi.com/genel/2018/06/01/token-dunyasinin-ilk-oyuncusu-tanidik-bir-isim-bitcoin.html) ve onun yanında yer alan [diğer KriptoParalar](http://ademimerkezi.com/genel/2018/06/07/token-dunyasina-devam-diger-kriptopalar-litecoin-monero-dash-zcash.html)'a kısaca göz atmıştık. 

Birbirine bağlı binlerce makine diyoruz uzun zamandır. Bu makineler bağımsız bir şekilde çalışarak, güvenli tek bir yere bağlı olmayan sistemler içinde kırılıp bükülmeyen, geriye doğru değiştirilemeyen sistemler yaratıyorlar. Bu da güvenin en çok ihtiyaç duyulduğu alan olan para ve onun dijital transferi anlamında dünyada kabul görmüş. 

Bu birbirine bağlı binlerce makinenin böyle geniş ortak bir defter ile kayıt tutma dışında başka güçleri de var tabii. İşte bu güçleri kullanmak için yola çıkan sistemin adı Ethereum. Çok kabaca ifade edersek bu binlerce makinenin bağlı olduğu dünyanın en büyük bilgisayarı olma iddiasında Ethereum. Detaylarına bakacağız ama ilginç bir hikayesi var Ethereum'un, kısaca bahsetmekte fayda var. 

### Vitalik Buterin: 18 yaşında bir dahi

Bitcoin'in ortaya çıkışından birkaç yıl sonra, 2011 yılında Rusya'dan Kanada'ya göç etmiş bir ailenin babası, 17 yaşındaki oğluna Satoshi'nin işlerinden ve Bitcoin'den bahseder. Babasının bahsettiklerinden büyülenen Vitalik Buterin adındaki bu genç kendini bir anda bu dünyanın içinde bulur.  Önce arkadaşları ile Bitcoin Magazine diye bir dergi kurarlar. Teknoloji, yazarlık ve matematik konusundaki yetenekleri ile oldukça etkili olur. Zaten rivayete göre üç basamaklı rakamları aklından normal bir insanın iki katı hızda çarpma yeteneğine sahip bu genç, henüz 18 yaşında Uluslararası Enformasyon Olimpiyatları'nda Bronz madalya kazanarak yeteneklerini global platformda da gösterir. 

&nbsp;

| ![vitalik-buterin.png](/assets/vitalik-buterin.jpg) | 
|:--:| 
| *Vitalik Buterin* |

&nbsp;

Buterin, öncelikle Bitcoin üzerinde gelişmeler yaparak, Bitcoin transferi dışında daha başka pekçok fonksiyonu (para dışı varlıkları gönderme, dijital kontrat yaratma gibi) bu sisteme geçirmek için uğraşır. Ancak bu konuda oldukça zorlanır. Zira Bitcoin özelliği itibariyle tek işi (o da para gönderme) iyi yapmak üzere kurgulanır. Geliştiricilerinin aklındaki tek konu "Bitcoin'i nasıl dış tehlikeler karşı daha güvenilir yaparız?"dır, yenilikler öncelikleri arasında değildir (hala da öyle, en gurur duydukları konu bu: Bitcoin 2009'dan beri bir kez bile tökezlemedi ve "hack" edilemedi diye göğüslerini gere gere ortada dolaşıyorlar). Buterin'in kafasında ise paranın bir yerden öbürüne geçtiği işlemleri tutan hesap makinesi benzeri bir fonksiyondan çok, daha pek çok işlemi yapabilecek bir dünya bilgisayarı vizyonu vardır. 

### Ethereum'un ortaya çıkışı

2013 yılında Buterin 15 yazılımcı arkadaşı ile birlikte Ethereum'u tanıtır. Ama henüz ortada sadece bir konsept tasarım vardır -- para kazanılacak ya da yatırım alabilecek bir ürün için henüz erkendir. Tam o sırada Peter Thiel (bilenler bilir; PayPal'in kurucularından, Facebook'a ilk para yatıran kişidir kendisi) onlara 100,000 ABD Doları burs verir. Derler ki bu bursu almak Amerikanın en iyi üniversitelerine girmekten bile zordur. Tabii sadece bu da değil, aynı zamanda Buterin, 2014 yılı içinde Etherum ile  Dünya Teknoloji Ödülü'nü de alır. O yıl, Enerji dalında Elon Musk, Medya alanında meşhur Walter Isaacson, Teknoloji alanında ise Buterin ile birlikte bu ödüle layık görülen diğer kişiler olurlar. 

### Ödüller karın doyurmuyor, yatırım lazım

Peter Thiel'in bursu ekibin daha olgun bir ürün oluşturma anlamında yol almasına yardımcı olsa da yeterli olmaz. 2014 Eylül ayında ilginç bir yöntem ile para toplarlar. Derler ki, "ilk iki hafta 2,000 Ether01 Bitcoin olacak şekilde para topluyoruz, sonrasında bu rakam yavaş yavaş düşecek en son alanlar 1,337 Ether=1 Bitcoin şeklinde alacaklar". Daha önce denenmemiş bir yöntem, zira bildiğimiz Dolar ya da Euro para toplamıyorlar, Bitcoin topluyorlar! O zamanlar Bitcoin çok az biliniyor. Herhangi bir regulasyona da tabii değil. Ama zaten ortada satılan bir şirket de yok - neye tabii yapacaksınız ki? Karmaşık bir süreç ama nispeten rahat. İsviçre'de bir vakıf kurarak bu vakıf üzerinden satış yaparlar ve o zamanın parası ile 18,5 Milyon ABD Doları toplarlar. Bu bir ether için ortalama 0.31 ABD doları demek. Etherin şu anki fiyatının yaklaşık 500 ABD doları olduğunu söylersek, o zaman yatırım yapanların şu anki karlarını hesaplamak da size kalsın (ya da boşverin biz söyleyelim, koydukları paranın yaklaşık 1,600 katını kazanmış durumdalar). 

Yukarıda bahsedilen toplanan paranın tamamının geliştiricilere verilecek ödüller ve maaşşlar ile, Ethereum Vakfı'nın destekleyeceği Ethereum ve Kripo dünyası ile ilgili projeler için harcanacağını belirtelim. Bu şekilde satılan etherin yanında, bu miktarın onda biri kadar bir rakam da kurucular için ayrılmış. Yani, daha önceki yazılarımızda bahsettiğimiz, şirket kurucularının şirketin büyük kısmına sahip olmalarının yerini, bu yeni modelde, para toplamak için satılan etherin ufak bir kısmına baştan sahip olmak almış. Bu da bir yenilik. 

İşte bu şekilde etkili bir başlangıç hikayesine imza atar Ethereum. Peki ama ne işe yarar Ethereum? Ona da bir sonraki yazımızda bakalım artık. 

# Yazı VII

Geçtiğimiz yazılarda, Kripto dünyasında hepimizin duyduğu [Bitcoin] ve [benzeri KriptoParalar] dışında başka konularda olduğunda bahsetmiş ve bu başka dünyaların içindeki en önemli olan Ethereum'un [tarihçesine değinmiştik]. Şimdi ise, Ethereum nedir, ne işe yarar ona bir bakalım arzu ederseniz. 


### Akıllı Kontratlar

Ethereum dünyasına girmeden önce bir tanıma daha bakmakta fayda var. 

Ofistesiniz, karnınız acıktı. Dışarı çıkıp markete gidecek zamanınınız yok. Hah, alt katta bir otomat var, oradan bir bisküvi alayım açlığımı bastırsın. Şurada bir yerde bir kaç bozuk para olacaktı. Gittiniz, parayı otomata attınız, otomat da size istedğiniz bisküviyi attı. Tebrikler! Bir Akıllı Kontrat işlemi gerçekleştirdiniz!

Şaka değil - gerçekten belki kiminizin duyduğu Akıllı Kontrat aslında bu. Akıllı denmesinden dolayı çok karmaşık bir kavram bekliyorsunuz ama öyle değil. Akıllı Kontrat ile bahsedilen, önceden kuralları konmuş, iki tarafın bu kurallara bağlı olarak anlaştıkları koşulların gerçekleşmesi durumunda kendi kendine yürürlüğe giren işlem. Yukarıdaki örnekte, siz biliyorsunuz ki, makineye para attığınızda bisküvi alacaksınız. Makine de benzer şekilde programlanmış ve içine para atılıp seçim yapıldığında otomatik olarak o işlemi gerçekleştiriyor. 

### Ethereum ve Akıllı Kontratlar
















O nedenle değişim ya da değer saklama amaçlı bir para olarak oldukça kullanışlı ancak üzerine inşa edilebilecek başka teknolojiler için oldukça ağır kalıyor. İşte bu teknolojiler için başka altyapı Blockchain'leri kullanılıyor daha çok (başta Ethereum olmak üzere), bunlara bir sonraki yazımızda değineceğiz. 




Son yazımızı bitirdiğimiz gibi, Şifreli Dünya aslında bir dijital varlığı bir kişiden diğerine aktarmak için kullanılıyor. Ama bu sadece Para olmak zorunda değil. Esasında para bu işin küçük bir parçası. Bunun yanında daha pekçok alanda Şifreleme sistemleri kullanılabilir. 







Son üç yazımızda bahsettiğimiz girişimci-yatırımcı dünyasında genelde fikirler dijital olarak katma değer yaratmak ve bunun paylaşımı üzerine idi. 






Şifreli Harikalar Dünyasında (İngilizce CryptoNetworks olarak adlandıracağımız şifrelendirme ile dijital olarak transfer edilen her tür varlığın içinde bulunduğu sistemler) kullanılan varlıkları (Cryptoassets) üç farklı kategoride değerlendirmek mümkün: 

a) Kriptoparalar (Cryptocurrencies): En bilinen dijital varlık - herhangi bir değeri saklamak ve bu değeri alışverişler için kullanmaya yarayan dijital paralar

b) Kriptohisseler (

Token'lar dediğimiz gibi sistemin ihtiyacı olan yakıtlar. Sistemin ihtiyacı olan derken ne kastediyoruz? Sistemin neye ihtiyacı var? Genel olarak üç ana kategori varsayabiliriz (burada kavramların henüz tam oturmadığını belirtelim, ama İsviçre ilk olarak bir kategorizasyona gitmeye karar verdi ve bu üç kategoriyi belirledi). 



